<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.45" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of Pusztai találkozás; Patak
banya by Sándor Baksay</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3 {
 text-align: center;
 clear: both;
 line-height: 200%;
}

h2,h3 {
 margin-top: 2em;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

p.i2 {
 text-indent: 3em; 
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum {
/*  visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.center {
 text-align: center;
 text-indent: 0;
}

.right {
 text-align: right;
 margin-right: 1.5em;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-largest {font-weight: bold; font-size: 2em;}

.caption-150 {font-weight: bold; font-size: 150%;}

.figcenter {
 margin: auto;
 text-align: center;
}

p.caption {
 margin-top: 0;
 font-size: smaller;
 font-style: italic;
}

.footnotes {
 border: dashed 1px;
}

.footnote {
 margin-left: 10%;
 margin-right: 10%;
 font-size: 0.9em;
 text-align: justify;
}

.footnote .label {
 position: absolute;
 right: 84%;
 text-align: right;
}

.fnanchor {
 vertical-align: super;
 font-size: .8em;
 text-decoration: none;
}

.poem {
 font-size: 0.9em;
 display: table;
 margin: auto;
 text-align: left;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

ul.TOC li {
 margin-top: 0.25em;
}

.TOC .roman {
 width: 4em;
 display: inline-block;
 text-align: right; 
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>

<div style='text-align:center; font-size:1.2em; font-weight:bold'>The Project Gutenberg eBook of Pusztai találkozás; Patak banya, by Sándor Baksay</div>

<div style='display:block; margin:1em 0'>
This eBook is for the use of anyone anywhere in the United States and
most other parts of the world at no cost and with almost no restrictions
whatsoever. You may copy it, give it away or re-use it under the terms
of the Project Gutenberg License included with this eBook or online
at <a href="https://www.gutenberg.org">www.gutenberg.org</a>. If you
are not located in the United States, you will have to check the laws of the
country where you are located before using this eBook.
</div>

<div style='display:block; margin-top:1em; margin-bottom:1em; margin-left:2em; text-indent:-2em'>Title: Pusztai találkozás; Patak banya</div>

<div style='display:block; margin-top:1em; margin-bottom:1em; margin-left:2em; text-indent:-2em'>Author: Sándor Baksay</div>

<div style='display:block; margin-top:1em; margin-bottom:1em; margin-left:2em; text-indent:-2em'>Illustrator: Elemér Winkler</div>

<div style='display:block; margin:1em 0'>Release Date: March 23, 2021 [eBook #64906]</div>

<div style='display:block; margin:1em 0'>Language: Hungarian</div>

<div style='display:block; margin:1em 0'>Character set encoding: UTF-8</div>

<div style='display:block; margin-left:2em; text-indent:-2em'>Produced by: Albert László from page images generously made available by the Internet Archive</div>

<div style='margin-top:2em; margin-bottom:4em'>*** START OF THE PROJECT GUTENBERG EBOOK PUSZTAI TALÁLKOZÁS; PATAK BANYA ***</div>
<div class="transnote">
<h3>Megjegyzések:</h3>
<p>A tartalomjegyzék a <a href="#Page_341">341</a>. oldalon
található.</p>
</div>
<hr class="chap" />
<div class="chapter"></div>
<div class="figcenter"><img src="images/cover.jpg" alt="" title=
"" /></div>
<hr class="chap" />
<p><span class="pagenum"><a name="Page_I" id=
"Page_I">I.</a></span></p>
<p class="center"><span class="caption-150">MAGYAR
REGÉNYIRÓK</span></p>
<p class="center"><span class="caption-large">KÉPES
KIADÁSA</span></p>
<p>&nbsp;</p>
<p class="center"><span class="caption-small">Szerkeszti és
bevezetésekkel ellátja</span></p>
<p class="center"><span class="caption">MIKSZÁTH KÁLMÁN</span></p>
<p>&nbsp;</p>
<p>&nbsp;</p>
<p class="center"><span class="caption-large">37. KÖTET</span></p>
<p>&nbsp;</p>
<p class="center"><span class="caption-large">PUSZTAI
TALÁLKOZÁS</span></p>
<p class="center">*</p>
<p class="center"><span class="caption-large">PATAK
BANYA</span></p>
<p class="center"><span class="caption-small">Irta</span></p>
<p class="center"><span class="caption-large">BAKSAY
SÁNDOR</span></p>
<p>&nbsp;</p>
<p>&nbsp;</p>
<p class="center"><span class="caption-large">BUDAPEST</span></p>
<p class="center"><span class=
"caption-large">FRANKLIN-TÁRSULAT</span></p>
<p class="center"><span class="caption">magyar irod. intézet és
könyvnyomda</span></p>
<p class="center"><span class="caption-large">1907</span></p>
<p><span class="pagenum"><a name="Page_II" id=
"Page_II">II.</a></span></p>
<hr class="chap" />
<div class="figcenter" style="width: 436px;"><a href=
"images/i001hq.jpg"><img src="images/i001.jpg" alt="" title=
"" /></a></div>
<hr class="chap" />
<p><span class="pagenum"><a name="Page_III" id=
"Page_III">III.</a></span></p>
<p class="center"><span class="caption-largest">PUSZTAI
TALÁLKOZÁS</span></p>
<p class="center">*</p>
<p class="center"><span class="caption-largest">PATAK
BANYA</span></p>
<p class="center"><span class="caption">ELBESZÉLÉSEK</span></p>
<p>&nbsp;</p>
<p class="center"><span class="caption-small">IRTA</span></p>
<p class="center"><span class="caption-150">BAKSAY
SÁNDOR</span></p>
<p>&nbsp;</p>
<p class="center"><span class="caption">WINKLER ELEMÉR
RAJZAIVAL</span></p>
<p>&nbsp;</p>
<p>&nbsp;</p>
<p class="center"><span class="caption-large">BUDAPEST</span></p>
<p class="center"><span class=
"caption-large">FRANKLIN-TÁRSULAT</span></p>
<p class="center"><span class="caption">magyar irod. intézet és
könyvnyomda</span></p>
<p class="center"><span class="caption-large">1907</span></p>
<p><span class="pagenum"><a name="Page_IV" id=
"Page_IV">IV.</a></span></p>
<p class="center"><i>Minden jog fentartva.</i></p>
<p class="center"><span class="caption-small">Franklin-Társulat
nyomdája.</span></p>
<hr class="chap" />
<div class="chapter"></div>
<p><span class="pagenum"><a name="Page_V" id=
"Page_V">V.</a></span></p>
<h2>BAKSAY SÁNDOR.</h2>
<p class="center">1832–.</p>
<p>A szép ligetes Ormánságban, a Dráva mentén, Nagy-Peterden
született Baksay Sándor, s ez nem afféle mellékes adat, mint más
íróknál, mert Baksay az ormánsági nyelv elütő zamatjával, ragyogó
színeivel nevelte a magyar irodalmi nyelv pompáját és édességét.
Olyan református családból való, mely beláthatlan időkig visszafelé
papokat adott az országnak, kik az istent szolgálták, míg végre egy
olyan erős Baksay kerekedett belőlük, a ki még egy másik istent is
ráért szolgálni, egy pogánykorit – Apollót.</p>
<p>1832-ben született a ref. tanítói lakban, mert a földi rangban
egy kicsit aláhajlott a családnak ez az ága, de talán szebb is ez
így, mert az igazi ág is, ha aláhajlítják, annál magasabbra
szökken. Így tán többet beszélgetett paraszt emberekkel, jobban
megnézte őket, mit tesznek-vesznek, mintha valami úrfi lett
volna.</p>
<p>Alsó iskoláit a közeli Csurgón végezte, majd Kecskemétre vitték
gondos szülei, de itt a szabadságharcz szakította meg
tanulmányait…</p>
<p>Tizenhatodik évében járt ugyan, de mivel Baranya az egész
szabadságharcz alatt szerezsánoktól volt megszállva, nem vihette
feljebb a népfölkelésnél. Míg tehát az ágyuk bömböltek, ő azalatt
otthon csendes méhzúgás mellett a régi klasszikusokat bújta s
beléjök szeretett. A szomszédos papoktól, <span class=
"pagenum"><a name="Page_VI" id="Page_VI">VI.</a></span> kinek
egy-egy magyar könyve volt Vörösmartytól, Jósikától, Petőfitől,
haza hordozgatta, maga is verselgetett, unalmában prédikácziókat
csinált a lustább papoknak, melyek csakhamar elhíresültek azokban a
szép fehér tiszta templomokban az Ormánságon és szállt-szállt a
jóslat, hogy a rektorék Sándorából talán még esperes is lesz
valamikor.</p>
<p>Csak a háború lezajlása után mehetett vissza theologiai
tanulmányait folytatni társai közé, kiket mint vidám diákokat
hagyott el s most mint altiszteket és hadnagyokat látott viszont.
1855-ben Halasra viszik tanárnak, hol egyszerre két frigyre is lép,
egyikre menyasszonyával, Hetesy Viktoriával, másikra a múzsával.
Itt kezd irogatni rajzokat a református egyház multjából a Ballagi
Mór által szerkesztett «Házi Kincstár»-ba. A hatvanas években
jelent meg a «Keresztyén család» czímű lapban elbeszéléseinek egyik
legcsiszoltabb gyöngye, a «<i>Patak banya</i>» is. Édes-kevesen
veszik észre. Az egyházi folyóiratok olyanok, mint a pinczék,
életadó nektárok, üdítő italok hiszen lehetnek bennök a lelki
szomjúhozók számára, de rózsákat ott senki se keres. Baksay neve
tehát jóformán csak akkor csillan ki a homályból, mikor Lucanus
Pharsaliájának fordításával a Magyar tud. Akadémia pályadíját nyeri
el.</p>
<p>Ezentúl szemet kezdenek vetni rá a rátartósabb eklézsiák.
Kivált, mert nemcsak a tolla ékes, nemcsak a neve szépen csengő,
hanem a szava is. Megvannak benne a becses tartalom mellett a nagy
egyházi szónokok külsőségei is, melyek a népnek jobban imponálnak,
azonfelűl szép ember, derült homlokú, nemes, szelid tekintetű.
Egészséges piros arczát férfias kellem teszi kedvessé. Nem olyan
szögletes, mint rendesen a kálvinista papok; olyan, mint egy
előkelő magyar földesúr, és mégis látszik <span class=
"pagenum"><a name="Page_VII" id="Page_VII">VII.</a></span> rajta,
hogy nem világi ember. De hogy mi az, a mi őt a világi embertől
megkülönbözteti, az nem szemlélhető, sem meg nem nevezhető, az
inkább valami belső lelki kisugárzás.</p>
<p>1862-ben Csanád választja meg papjának, hanem iszen itt se lehet
ő soká. A mélytüzű nemes kő bizton megtalálja igazi foglalatját.
Négy év múlva a kún-szentmiklósi hívek viszik haza a szép paplakba,
hogy ott aztán egy egész életen át megmaradjon.</p>
<p>Irodalmi hírneve itt kezdődik. Elbeszélései, melyeket a
Vasárnapi Ujságba, többnyire a szerkesztő nógatására irogat,
országos figyelmet keltenek, kivált színgazdag nyelvükkel. Keveset
termel, mint a nemes fák, de a mi gyümölcsöt hoz, annak a zamatja
kívánatos, sőt fölséges. A kompoziczióban nem leleményes,
tárgyaiban kissé egyoldalú. Nem hogy a külföldre nem megy témákért,
mint mások, de még a parochia köréből se igen távozik, fantáziája
kicsiny, de megfigyelése erős, minden sorából látszik az okos, nagy
tudású ember, egyes mondatai, gondolatai gránitból látszanak lenni
kivésve, stílusa az Aranyé és Mikes Kelemené közt foglal helyet – s
az ő műveit is ép úgy átlengi a magyar föld szaga, mint
emezekét.</p>
<p>Negyven esztendeje múlt már, hogy tiszteletes uram ott ül a
kún-szent-miklósi parochián, azóta nagy hírű ember lett. Két varázs
eszköze vitte, vitte a magasba, a szószék és az íróasztal.
Akármelyikhez fogódzott, csak megindult vele fölfelé. Az irodalmi
helyen elért mindent. A Kisfaludy Társaság már 1872-ben tagjává
választotta. Az akadémia is sietett magát fölékesíteni a nevével,
1884-ben levelező, 1903-ban pedig rendes tagja lett. Nagyobb
elbeszéléseit: «Csudálatos történet», «Jobb kezem», «Jáhel», stb. a
<i>Gyalog ösvény</i> és a <i>Szederindák</i> szerény czímek alatt
gyűjtötte össze. Ezekhez <span class="pagenum"><a name="Page_VIII"
id="Page_VIII">VIII.</a></span> sorakozik a «Dáma» történeti körkép
a mohácsi vész idejéből, «A király futása» szintén történeti
regény, valamint az <i>Iliász</i> fordítása az avult hexaméter
köntösből kihámozva, magyar szájízhez mért páros rímelésű népies
versekben.</p>
<p>A papi pályán is elért mindent. A solti egyházmegye 1878-ban
főesperesévé választotta, 1904-ben pedig beültették hitsorsosai a
dunamelléki püspöki székbe.</p>
<p>Elgondolkozva e hatalmas talentum és e szép pályafutás fölött,
mely épületes látvány minden magyar ember előtt, ki fajtájának
glorificatióját látja egy-egy ilyen erős alakban, nem egyszer úgy
rémlik nekünk, mintha két Baksay Sándort ismernénk, melyek egy
kicsit hasonlítanak egymáshoz; az íróba belevegyül valamennyi a
papból, a papba valamennyi az íróból.</p>
<p>A két Baksay közt kétségkívüli az összhang, de mi (a kik az
olvasók nevében írunk e helyen), némi megrövidítésünket látjuk a
két Baksay eljárásában.</p>
<p>A pap Baksaynak hasznára volt az író Baksay, nevelte fényét,
tekintélyét, népszerűségét, míg ellenben a pap Baksay, úgy tetszik
nékünk, akadályokat gördített az író Baksaynak, elvonta idejét,
megfelezte ambiczióját, nem engedte leszállni az emberi társadalom
förgetegeibe, az égiek felé irányította figyelmét, holott néki a
földi dolgok közt kellett volna turkálnia.</p>
<p>Egyszóval, az olvasók dicsőítik az írót azokért, a miket írt, de
neheztelnek a püspökre, hogy nem engedi többet írni.</p>
<p class="right"><i>Mikszáth Kálmán</i>.</p>
<hr class="chap" />
<div class="chapter"></div>
<p><span class="pagenum"><a name="Page_1" id=
"Page_1">-1-</a></span></p>
<h1>PUSZTAI TALÁLKOZÁS.</h1>
<p><span class="pagenum"><a name="Page_2" id=
"Page_2">-2-</a></span></p>
<p class="center"><i>Első kiadása megjelent 1887-ben.</i></p>
<p><span class="pagenum"><a name="Page_3" id=
"Page_3">-3-</a></span></p>
<h2>I.</h2>
<p>I. <i>Lakásom</i> a hortobágyi…</p>
<p>Azaz: hogy lakásom egy nagy síkságon van, melybe a Hortobágy is
beleesik, melyek határai északra a zöldellő Cserhát, a kékellő
Mátra, a sárgálló Nyirség és a feketéllő Hajduság; keleten
Debreczen, Gyula, Temesvár; délen Nagy-Kikinda és a telecskai
dombok; nyugaton a pécsi püspökség, székesfehérvári püspökség és
Bogyiszló.</p>
<p>II. <i>Életkorom:</i> 36 év. (Úgy tessék elhinni, a hogy le van
írva. Nem cseréltem fel a számjegyeket. 36 = harminczhat és nem
63.)</p>
<p>III. <i>Állapotom:</i> Hogy tetszik érteni ezt a kérdést? Mert
ez kétféle feleletet is elbír. Vagy azt felelem rá hivatalosan,
hogy nős, vagy ösztönszerűséggel, hogy <i>keserves</i>. Mindkét
felelet igaz különvéve, de egybekapcsolva képtelen ellenmondásnak
lesznek szülőivé. Mert a nős állapot nem lehet keserves ott, a hol
ezen állapot feltétele az én kedves Jundám tűrő, szelid, munkás,
okos, vidám személyiségén alapszik. Keserves ellenben mindezek
mellett is, ha az én Gyula fiamra vetem szemeimet, a kinek Gyula
nevével, nagy fejével, s bármely jól rendezett hatosztályú
népiskolából is <span class="pagenum"><a name="Page_4" id=
"Page_4">-4-</a></span> kinőtt roppant tudományával sehogy sem
egyeztethetők meg a Szentgyörgynaptól Szentmihályig tartó évadban
(szeretnék csomót kötni a nyelvén, a ki ezt a szót a mi emberséges
magyar nyelvünknek a nyakára kötötte koloncznak) kiveresedett –
mondjuk ki nem évados magyarsággal – mezitlábak, melyekre igen
fölillenék egy harmadik gymnáziális osztályba járó fénymázas topán.
De ha nem lehet; ha nincs; ha nem telik! No de így is ember lesz az
én Gyula fiamból. Nem is a topánt szégyenlem, hanem a Gyula nevet.
Többi gyermekeimnél már takarékosabban is bántam a nevekkel: Péter,
Sándor, János, Ferencz; elég jó magyar nevek s még sem pompázók.
Azonkívül mindegyik név kész tőke, mely viselőjének évi tíz, húsz,
harmincz s több forintokat kamatoz a nélkül, hogy akár illeték-adó,
akár az uzsora-törvény fenyítéke alá lenne vonható, a mennyiben a
névnapi kiadásokat mindegyik meggazdálkodhatja, ha jól titokban
tartja, melyiket ünnepli meg a naptár sokféle Péter, Sándor, János
és Ferencz szentjei közül. Egyebet ennél a tőkénél úgy sem
hagyhatok rájok. Csak szegény kis Lidikém miatt borúl el néha anyja
homloka. Ő erőnek erejével Irma, Riza vagy Ottilia nevet akart
volna neki adni, de én állhatatosan ellentmondtam. Legyen a neve
Lidia. Úgy is lett, hanem hogy az anyjuknak se legyen panasza:
beirattuk mínd a négyet: <i>Lidia</i> (Irma, Riza, Ottilia). Majd
ha felnő szegényke, válogathat bennük az állapothoz képest, a
melyre Istennek irgalmassága méltóztatja. <span class=
"pagenum"><a name="Page_5" id="Page_5">-5-</a></span></p>
<p>IV. <i>Foglalkozásom:</i> Uristen! van-e nekem foglalkozásom?
Igen is van, még pedig sok. De melyiket valljam be a sok közül?
Szántok sajátkezűleg; aratni nem aratok, valamint a kaszálást sem
űzöm rendszeresen, kivévén hogy alkonyatkor magam csapok egy-egy
nyaláb füvet a tehénnek, de a krumpli- és kukoriczakapálást inkább
nevezhetem rendszeres foglalkozásomnak. A nyomtatás Gyula fiammal
közös missziónk, mivel szabadságos katona béresem, azon ürügy
alatt, hogy hat heti gyakorlatra be kell rukkolnia, aratásra
rendesen megszökik. Hisz az természetes, hogy neki ilyenkor már
semmi szüksége rám, de annál nagyobb szüksége van a részaratásnak ő
rá. Se baj! Majd visszahozza a kenyér Dömötörre. Addig is pedig
Gyula fiam, hajszold azokat a szegény párákat, majd én vellázok.
Különben is nekem nem nyárra kell a cseléd, hanem télére, mert… (no
de a «mert» megtalálható a VI. szakaszban.)</p>
<p>Lakhelyem a fentírt határok között áll a puszta mélyén; «magános
és dőlt kéményű», de azért nem csárda. Nem. – Lidiát (Irma, Riza,
Ottiliát) nem kereszteltet csárdás. Kertem is van, még pedig
köröskörül egy egész geografiai mérföld átmérővel. Régebben tovább
is terjedt, de a birtokelkülönzések miatt érzékenyen
összezsugorodott. De még így is tekintélyes darab. A Csicscsenkácsi
pusztában minden vadvirág nekem nyílik (a mennyiben a botanikát
csak én űzöm).</p>
<p>V. <i>Voltam-e már büntetve?</i> Igenis. Ezelőtt tizenkét évvel
az együgyűség vétkében elmarasztaltatván, <span class=
"pagenum"><a name="Page_6" id="Page_6">-6-</a></span> a fentebb (I.
sz.) megírt határok közé élethossziglan tartó belebbeztetésre
itéltettem el.</p>
<p>VI. <i>Jövedelmem:</i> Jövedelmem a mint következik:</p>
<p>1. Készpénz: 80 frt v. cz.</p>
<p>2. 45, azaz: negyvenöt véka elegybuza. (A kevélység nyelvén:
ocsu.) Porára edgy véka.</p>
<p>3. 10, azaz: tíz véka zab.</p>
<p>4. Szalonnára 4 frt v. cz.</p>
<p>(Ahán! tehát kukoricza-csősz. Nem, nyájas olvasó. Kétszeresen
csalódol. Először mert: a kukoricza-csősz nem tud ilyen szépen
írni; másodszor pedig, mert mindjárt megtudod, hogy – –)</p>
<p>5. Télére őrletni való elegendő. (No lásd, a kukoricza-csősznek
nem őrletnek télére, mert ő nyáron szorgalmatoskodik.)</p>
<p>6. 5, azaz: öt font fadgyú.</p>
<p>7. 50, azaz: ötven font soó.</p>
<p>8. 100, azaz: Edgy száz feő káposzta. (Az Edgy szóban az E betű
keményen ki van írva, hogy valaki meg ne hamisítsa s egy még
nagyobb N betűvel négyszázra ne javítsa.)</p>
<p>9. Méz két itcze.</p>
<p>10. Vaj négy itcze. (Vaj-itczével.)</p>
<p>11. A közlegelőn két darab marhatartás, a nélkül azonban, hogy a
haszonélvező az engedményt máskép, mint saját jószágai
kijáratásával értékesíthetné, s a nélkül, hogy valami jogot a
közlegelő tulajdonjoggal való arányos birtoklásához
formálhatna.</p>
<p>12. Nyolcz hold szántóföld, melynek minden míveltetési
költségeit haszonélvező fizeti. <span class="pagenum"><a name=
"Page_7" id="Page_7">-7-</a></span></p>
<p>13. Széna, mikor terem, húsz petrencze.</p>
<p>14. Fa, – mikor a familia vágat – egy ráta ajándékképpen.</p>
<p>15. Fűteni való elegedendő – mikor fa nem jut; de a melyből mint
szintén a megelőző tétel alattiból, az oskola is fűtendő. (Oskola?
Érted? Dehogy érted…)</p>
<p>16. Minden gyk fizet egy véka zabot és egy csirkét vagy e
helyett 20 krt v. cz. (No lám, hogy érted! Pedig dehogy érted, mert
– –)</p>
<p>17. Keresztelés 21 kr.; esketés 1 frt, egy kalács és egy üveg
bor, a kinek van; halott-temetés énekszóval 21 kr., predikáczióval
2 frt 10 kr. o. é. Extraneusoktól minden kétannyi.</p>
<p>18. A számadások elkészítéseért 2 frt o. é., edgy font gyertya
és 4, azaz négy itcze bor.</p>
<p class="center">*</p>
<p>Hát készít számadást a kukoriczacsősz? Vagy a népnevelő, még ha
képesített is, még ha állami preparandiából nyerte is az oklevelet,
– fel van hatalmazva keresztelésre vagy esketésre?</p>
<p>Nem, tisztelt olvasó! Te, ha ezt a bérlevelet végig olvasod,
azonnal belátod, hogy nem kukoricza-csőszszel van dolgod; belátod,
a nélkül, hogy szemeidet lakásomon arra a kútágasra emelnéd,
melynek ágai között a gémet szemlélheted évadostól és ostorfástól,
– azonfelül pedig egy élestorkú harangot, mely mióta Gyula fiam
felcseperedett, nemcsak a halottat jelenti ki, hanem a delet is a
<span class="pagenum"><a name="Page_8" id="Page_8">-8-</a></span>
budapesti középidő szerint. Sőt hogy a csengettyű hegyiben még egy
galambdúcz is nem pompáz, a mint Gyula fiam, a ki hatalmasan
fúr-farag, már munkába vette, csak az az oka, mert a főgondnok úr
megakadályozta a tervet, azt mondván, hogy nem illik az ekklézsia
épületeit rongálni, s egyszersmind a szent dolgokat világi czélokra
fordítani, – (a mint mondá, profanálni).</p>
<p>Tehát kiderűl, hogy itt nem kukoriczacsősz van a szemle alatt,
hanem tanító, még pedig «lelkésztanító», kinek diplomája van, két
kápláni vizsgát tett, lehet, hogy csak <i>«elégséges»</i>, de az is
meglehet, hogy a <i>«kitünők között is kitüntetendő»</i> sikerrel;
egy osztályban tanult a debreczeni pappal valamelyikkel, s ettől
most is csak abban különbözik, hogy a debreczeni pap nem maga
tanítja a debreczeni fiú- és leánygyerekeket, mert van neki
rektora, preczeptora, sőt leánytanítója is, – míg a VI. sz. alatt
elősorolt fizetés haszonélvezője minden belső hivatalt a maga
személyében egyesít, mint Augusztus császár; továbbá, hogy a
debreczeni papot nem minden esztendőben fenyegetik a hívei azzal,
hogy kihordják a határra, – míg alólirandónak ez az eshetőség
évnegyedről évnegyedre (rozskimérés alkalmával) kilátásba
helyeztetik.</p>
<p>Nb. Ezen dolgokat jegyezni kezdettem 186* április 17-én.
<i>Dombay Máté</i>, m. k.</p>
<p class="center">*</p>
<p><span class="pagenum"><a name="Page_9" id=
"Page_9">-9-</a></span></p>
<p>Mindabból, a mi itt följegyezve van, egyelőre csak két dolgot
fogadjon el igaznak az olvasó. Egyik az a név, mely a jegyzet alá
van írva; másik pedig a VI. szám alatt foglalt fizetés-sorozat. A
többi mind nem létező dolgok. Csicscsenkácsi puszta nincs a világon
és nem is lesz. Valamint hogy a «Gyula fiam» az ő nagy fejével,
roppant tudományával és sajnálatraméltó lábaival, azután a többi
gyerek is, – Péter, János, Ferencz, Sándor – jó magyar és még sem
pompázó neveikkel, Lidike a maga Irma, Riza, Ottiliájával,
csakolyan fikcziók, mint a jogfeladási elmélet. A tűrő, szelid,
okos, munkás Junda is bábukkal játszik még, s annak sem Junda a
neve. És azt a 36 esztendőt is, mely a II. szám alatt van bevallva,
egy harmad levonással kell leszállítanunk kellő értékére, mert
Dombay Máté, mikor «ezen dolgokat jegyezni kezdette» s a mint
elkezdte, abba is hagyta, nem volt több 24 évesnél.</p>
<h2>II.</h2>
<p>Dombay Máté följegyzéséből (VI. 14.) annyit következtethetünk,
hogy azt a pusztát, melyet ő Csicscsenkácsinak nevez, nemes emberek
lakják és bírják, mert azok szokták magukat községül familiának
nevezni.</p>
<p>A puszta igazi neve Nemes-Kondor, melyet Csicscsenkácsinak csak
keserűsége legsötétebb pillanatában nevezhetett egy reményvesztett
lélek; és pedig egészen méltatlanúl, mivel a kondori puszta
<span class="pagenum"><a name="Page_10" id=
"Page_10">-10-</a></span> nem tartozik azon elszegényedett nemes
fészkek közé, melyeknek lakói e mostani virilis világ által
alkotmányos jogaikból kitagadtatva, visszasóhajtoznak azokra a
húsos fazékokra, a melyek ezelőtt harmincz esztendővel a nagy
tűzben összerepedeztek. Nem; a kondori puszta rakott hely; sok ezer
hold terület, melyet igaz, hogy homloklánczok szegdelnek
keresztűl-kasúl, de e lánczokból nem sárgul ki a mostoha föveny,
mert mindenütt gazdag bokorerdők árnyékozzák; a homokbuczkák között
gyönyörű lapályok és a lapályokon ritkásan elhintve a fehér tanyák,
melyeknek falai csak itt-ott csillámlanak ki az akáczfák közűl.</p>
<p>Ritkásan, mondjuk, mert az egész nagy kiterjedésű puszta mintegy
hetven család birtokában van felosztva. Mindegyik család öröklési
jogon bírja a maga részét s vevő-idegen oda még emberemlékezet óta
be nem tette lábát. A legnagyobb birtok nem haladja meg a négyszáz
holdat s a legkisebb nem áll alul a harminczon. Senkinek sincs oka
sem az elkevélyedésre, sem a meghunyászkodásra. A birtokosok
legnagyobb része birtokán él, csak egy-két kiválóbb család lakik
városon.</p>
<p>Hagyományos szokás náluk: körömszakadtig őrizni függetlenségüket
és semmi idegent be nem fogadni. A sokat emlegetett néhai kormány
mindent elkövetett, hogy a beláthatatlan terjedetű odúból
kiperzselje őket. Mikor annyira ment velük, hogy községbirói
hivatalt szervezhetett, azt vette észre, hogy a biró ezen a helyen
nem egyéb, mint a kormányi rendeletek alázatos tudomásulvevője
<span class="pagenum"><a name="Page_11" id=
"Page_11">-11-</a></span> és a familia kurátorának engedelmes
végrehajtója.</p>
<p>Idegen a pusztában – egy pár haszonbérlő leszámításával –
egyetlen egy van; ez a familia korcsmájának zsidó bérlője, a kire a
familiának mulhatatlanúl szüksége van, nemcsak a bor végett (a mai
nemzedék csak úgy issza a kertit, mint alispánválasztó mythikus
elődei), hanem azért is, mert a mai nemzedék is csak úgy gyapjúból,
búzából és esett-bőrökből pénzel, mint elődei.</p>
<p>Az 1850-iki czivilizáczió szüleményei, thea, csája, zsandár,
fináncz, reuniók, előfizetési felhívások, ismeretlenek mind; még a
dohány is vadon terem a kukoricza között és versenyt nő a magvas
kenderrel, – ez okból még a dohánycsempészetnek sincs itt kellőleg
elkészített talaja.</p>
<p>Hanem a czivilizáczió mégis fölkereste őket egy napon. Majd
mindegyik kuriába járt egy-egy heti, sőt napi lap is. Egyszer ezek
a lapok egy csodálatos mottót kaptak fel egyenesen az úri
imádságból. «Jöjjön el a te országod». No nem volt benne semmi
titkos czélzás sem Napoleonra, sem Kossuthra. Az imádság szavai
világosan a népneveléssel hozattak kapcsolatba. Nem történt olyan
szerencsétlenség az országban, hogy azért a népnevelést nem okozták
volna. Jégeső és garabonczás diák, tűzvészek és bankjegyre váltott
tantusok, meglopott cseresznyefák és kukorikoló tyúkok mind a
népnevelés országa után ríkattak bennünket. Ez az ország a
kondoriak fejébe is szeget ütött. Mikor aztán kiderűlt, hogy
Sadovánál nem a köd nyelte <span class="pagenum"><a name="Page_12"
id="Page_12">-12-</a></span> el a derék osztrák hadsereget, hanem a
Disterweg katonái tették semmivé, akkor már a kondori puszta is
kezdett gondolkodni, hogy az az ország, a népnevelés országa, – még
sem lehet rossz. – Jó volna belőle egy kis kóstoló.</p>
<p>Igaz ugyan, hogy tanítás nélkül a legszegényebb atyafi gyermeke
sem nőtt fel, mert a módosabbja – tíz-tizenkét tensúr – rendesen
privát nevelőket hozatott nyárára (csak úgy hangzott az instruktor
urak lövöldözéseitől a rónaság májusban); a nemzetes osztály
városra küldötte csemetéit; a nemes atyafiak pedig tanították maguk
(apjuk írást és számvetést, anyjuk pedig a zsoltárt és halotti
énekeket), vagy összefogtak ketten-hárman, elvittek egy kocsi
gyereket Verbászra, német szóra (mert német nyelv nélkül éhen is
meghalhat az ember) s hoztak helyette ugyanannyit a «szőkehajú,
kékszemű» fajból. A magyar gyerek aztán Verbászon megtanult német
írást és német szót, a mi nagy szerencséje, mert különben katonának
sem vennék be.</p>
<p>Mindez igaz, de a puszta felvilágosúltabbjai mégis érezték, hogy
nem ilyen a népnevelés országa, a melyről az írások szólanak. Igaz,
hogy e familia semmi jöttmentet meg nem tűr a zsidó korcsmároson
kívül: de talán lehetne kissé tágítani a hagyomány korlátain, s egy
állandó tanító nem veszélyeztetné a familia függetlenségét…
Mit?…</p>
<p>Ez a gondolat legelőször a familia kurátorának, Ihárosi Dávid
úrnak agyából pattant ki, – a ki maga gyermektelen ember levén,
saját cselédei <span class="pagenum"><a name="Page_13" id=
"Page_13">-13-</a></span> gyermekein tapasztalta, hogy az Ábéczé
nem könnyű tudomány. Hát még az <i>Egy meg egy!</i></p>
<p>A sok libapásztor tudatlanságát annyira szívére vette a jó úr,
hogy a familia megkérdezése nélkül, egészen saját fejétől, beírt a
kollégiumba, hogy küldjenek ki hozzájuk valami alkalmas ifjút
tanárnak, a ki írást, olvasást, számvetést tanítson, meg egy kis
fizikát. Külön lakása ugyan az ifjúnak nem lesz, de a ki a nyulat
teremtette, bokrot is majd csak teremt neki. Valaminthogy
meghatározott fizetést sem igérhet, de az ajándék, a mire kilátása
lehet, egész fizetéssel felér; valamint az az erkölcsi haszon is
sokra tehető, hogy a familia, az egész országban levő
összeköttetéseinél fogva, az ifjúnak, ha tetszést aratand,
előmenetelét egyébként is elősegíteni fogja.</p>
<p>Erre a megkeresésre a rektorprofesszor visszaírt, hogy a
beküldött kondiczióra az ifjak közül senki sem vállalkozik, hanem
terjeszszenek be határozott fizetést, majd akkor meglátja.</p>
<p>Már pedig a nemes ember ajándékozni ajándékoz, de fizetni nem
fizet.</p>
<p>Ihárosi Dávid érzékenyen sértve érezte magát a rektorprofesszor
válasza által. Hát minek tartja, minek gyámolítja akkor az ország
az egyház veteményes kertjeit, az iskolákat, ha még ilyen
tekintélyes helyre sem tudnak adni ifjat?</p>
<p>Egyébiránt pedig, ha csak határozott fizetés kell, hát az is
meglesz, hanem míg ő él, azt a fizetést abból a kollégiumból senki
sem teszi el.</p>
<p>Saját alkalmatosságán ellátogatott az espereshez, <span class=
"pagenum"><a name="Page_14" id="Page_14">-14-</a></span> ott az
arkhivumban sorba nézte a tanítói díjleveleket, hogy tájékozást
szerezzen, mennyit lehet és illik adni a meghívandó tanítónak.
Legjobban megtetszett neki a zakatói díjlevél, a melyet rögtön le
is másolt további használat végett.</p>
<p>Váltig tanácsolta volna neki az esperes, hogy ha már választani
akar, hát válaszszon különbet, mert a zakatói díjlevél a
leggyöngébb az egyházmegyében: Dávid úr azt felelte igen bölcsen,
hogy ő is volt losonczi deák; hogy egy pusztai tanító megérheti
annyival, mint a zakatói rektor; hogy egy alakuló leányegyháztól
nem kell sokat követelni – megfojtván a túlcsigázott követelés
által a jó igyekezetet még gyönge csirájában; s végre hogy a
legkisebb díjlevél is nagyra nőhet, ha van, a ki megérdemli.</p>
<p>Az esperes nem is tudott felelni semmit Dávid úr
ellenvetéseire.</p>
<p>Ekként a zakatói díjlevél mintájára el fog készülni a
«kondor-pusztai néptanítói állomás díjlevele», s bizonyos ideig ott
fog lappangani Dávid úr felöltőjének belső zsebében, várván az
időt, melyben a papiron levő ige testté lesz.</p>
<h2>III.</h2>
<p>Nyájas olvasó:</p>
<p>Főtt-e már valaha a fejed valami magasztos eszme
megvalósításában, valamely dicsőséges ország eljövetelének
eszközlésében, valamely igének testté változtatásában?
Kisdedóvó-egylet, nő-egylet, korcsolya-egylet, <span class=
"pagenum"><a name="Page_15" id="Page_15">-15-</a></span>
műkedvelő-egylet, kiházasítási-egylet, fogyasztási-egylet,
temetkezési-egylet, borászati-egylet, tűzoltó-egylet, hitel-egylet,
népbank, takarékpénztár, olvasókör, népkör, jobboldali kör,
baloldali kör, negyvennyolczas kör, vagy épen iskola, polgári-,
elemi főtanoda, felsőbb népiskola… Mely jelentéktelen tagja vagy te
a társadalomnak, ha mindezekre pirulatos <i>nem</i>-mel kell
felelned! Élted tett-dús évadja most évadlik, még helyrehozhatod
mulasztásodat! Ki azzal a zászlóval – akarom mondani a seprűvel,
melylyel eddig önző kezed csak a magad háza előtt söpörgetett,
máskülönben nem tudom, miként érdemled meg ama <i>három részt</i>,
mely benned felmutatandja a jó hazafit, jó keresztyént és jó
családatyát?</p>
<p>Ha azonban jelen emlékeztető szavaim felriasztanak s tettre
buzdúlva elhatározod emlékoszlopod kifaragását: jól vigyázz!</p>
<p>Tapasztalatlan lélek! Te kétségkívül azon kezdenéd, hogy
barátaid előtt egy jól átgondolt beszédben kimutatod, mennyire
életszükség, sőt életfeltétel a ti községtekben egy jól szervezett
tűzoltó-egylet vagy egy lotteria-játszó társulat. De egy ilyen
lépéssel csak azt éred el, hogy a te publikumod terved
gyakorlatiatlan, sőt veszedelmes voltának kimutatásával
csillogtatja mély belátását, te dühbe jösz, összeszidod őket, hogy
égjenek porrá s maradjanak pápuáknak, ha semmi életjelt nem akarnak
magukról adni. Megírod nekik a szegénységi bizonyítványt s
véglegesen visszavonúlsz a közélet hálátlan küszködő teréről.
<span class="pagenum"><a name="Page_16" id=
"Page_16">-16-</a></span></p>
<p>Ez így lesz, ha nekem szót nem fogadsz s nem jösz el velem
nyomról-nyomra tanulmányozni nemes Ihárosi Dávid urat, a familia
kurátorát, miképen kovácsolja a familia kezére-lábára azt a
lánczot, melynek módját mindeddig sem a megyefőnök, sem a
helytartótanács, sőt maga a főesperes sem bírta kitalálni.</p>
<p class="center">*</p>
<p>Az érdemes familia-kurátor az esperestől elbucsúzván, zsebében a
zakatói minta-díjlevéllel, hazafelé tartott, de nem egyenesen. Egy
kis kitéréssel útbaejtette Fűzvárt, a környék székvárosát.</p>
<p>A piaczon a nagy dohány-tőzs előtt megállapodott.</p>
<p>Vett egy csomó szivart, azután levélpapirt kért, melyre a
következő sorokat firkantotta:</p>
<p><i>A Jobb Jövő Tekintetes Szerkesztőségének!</i> Tekintetes
Szerkesztő úr! Kérem kegyeskedjék a következő czikkecskét becses
lapja napihírei közé iktatni:</p>
<p>«Az x...i püspök ő nagyméltósága a kondori pusztán felállítandó
róm. kath. népiskolára 2000 frtot kegyeskedett adományozni.»</p>
<p>Ezt bepecsételte s átadta a trafikosnak, hogy tegye postára.
Azután azt kérdezte a boltostól:</p>
<p>– Móricz! Maga szokta a kaszinó elárverezett ujságait
megvenni?</p>
<p>– Igenis nemzetes úr! Szolgálhatok valamivel?</p>
<p>– Jót tenne velem, ha a hivatalos lap néhány számát
kikeresné.</p>
<p>Móricz a pad alól néhány csomó, zsineggel átkötött <span class=
"pagenum"><a name="Page_17" id="Page_17">-17-</a></span> lapot
szedett elő s csakhamar rátalált a keresett ujságra.</p>
<p>Dávid úr magához vette és haza hajtatott. Otthon sorba vizsgálta
a hozott lapokat s néhány számot kiválasztván, dolmánya belső
zsebjébe dugott.</p>
<p>Másnap reggel kilencz óra tájban egy subát kerített a nyakába,
egy vasas-végű juhászbotot a kezébe s nekiindult a pusztának a
szántóföldeken keresztül.</p>
<p>Vasárnapi nap volt, április elején, szép verőfényes idő. Tudta,
hogy az instruktor urak ilyenkor szoktak vadászni, mert szabad
napjuk van, mert szép idő van, és mert a nyúl nagyon bevárja az
embert áprilisban.</p>
<p>Neki azonban <i>nem</i> mindegy volt akármelyik instruktor. Ő
egyetlen-egyet keresett, a zsidó-preczeptort, a korcsmabérlő Dávid
házitanítóját.</p>
<p>Nem sokáig kellett keresnie. Csakhamar megpillantotta a keresett
fiatal embert a földek között, a mint puskával kezében lépdelt.</p>
<p>Im most egy nyúl ugrik fel előtte; a vadász felkapja, rásüti; –
azután elveti a puskát és a nyúl után ered, hogy majd elfogja. Mert
lehetetlen az, hogy olyan közelről ne kapott volna. De a nyúl – bár
látszott rajta, hogy nehezére esik a futás – mégis gyorsabb volt és
elszáguldott. A fiatal ember egy darabig lábbal, – azután megállt
és szemeivel kisérte a menekvőt, végre búsan visszatért elhajított
fegyveréhez.</p>
<p>Ekkorra Dávid úr is odaérkezett.</p>
<p>– Nini! Hát mégis itt van az ifjú úr? <span class=
"pagenum"><a name="Page_18" id="Page_18">-18-</a></span></p>
<p>– Hát hol volnék? – kérdé duzzogva a kérdett, nyilván
neheztelvén, hogy kudarczának tanúja találkozik.</p>
<p>– Azt hittem, hogy már régen kereket oldott…</p>
<p>– Már miért oldottam volna én kereket? – szólt lenézőleg s
tüntető önérzettel, mert ha Ihárosi uram nemzetes úr is, azért
mégis csak paraszt; míg ő tanító, még pedig olyan tanító, a ki
ügyvédnek készül vagy filozófnak.</p>
<p>– Hát csak azért, hogy kurrentáltatják az urat. Épen most
olvastam a hivatalos lapban. Itt van.</p>
<p>Előhúzta a mándlizsebéből a hozott lapot, melynek két egész
hasábja a beregmegyei újonczszökevények névsorával van megtömve.
Van köztük tizenhárom Adolf Klein.</p>
<p>– Nem tudom, az ifjuúr nem Beregvármegyéből való-e? (A kujon
nagyon jól tudta, hogy embere munkácsi születés.)</p>
<p>A fiatal ember azt felelte, hogy ő Vasvármegyéből való és
toporáni születés; ő rá ez nem tartozik, mert nem csak egy Klein
van a világon. Ő maga ismer hatot, a ki egy sem Beregszászról való.
Egyébiránt ismeri a beregszászi Klein Adolfot is, az most Pesten
lakik vagy Kanizsán. Hanem azért csak otthagyta a nemzetes urat és
hazament.</p>
<p>– Ennek megírtam az útlevelet, gondolta Dávid úr, aztán
felgyalogolt a puszta felső szélére, a hol két tanyában két
birkás-haszonbérlő lakott. Az egyiket hívták Síró Jánosnak,
juhász-nyelven Szentlábánnak, a másikat Uherszkó Mártonnak,
juhász-nyelven pedig Énekes Tót Péternek. Mindkettő <span class=
"pagenum"><a name="Page_19" id="Page_19">-19-</a></span> lutheránus
ember, a kőszegi biblia soha sem hiányzik a hónuk alól, de énekelni
csak kálvinista módra énekelnek, mert a feleségük a szent Dávid
zsoltáraihoz hajtotta a szívüket. Gyerek szép számmal mindkét
háznál.</p>
<div class="figcenter" style="width: 374px;"><a href=
"images/i002hq.jpg"><img src="images/i002.jpg" alt=
"– Ennek megírtam az útlevelet." title=
"– Ennek megírtam az útlevelet." /></a>
<p class="caption">– Ennek megírtam az útlevelet.</p>
</div>
<p>Most is ott ül a két juhász egy zöld halom tetején; körülöttük
négy bojtár, mind a négy a háztól telt ki. A legidősb fiú diktálja
az éneket: «Mint a szép híves patakra.» Márton gazda kezdi és
nyújtja. Mikor ennek vége van, a másik gyerek kezdi diktálni:
«Magasztallak én téged,» azt ismét János gazda vezeti. – Hogy pedig
ez a két ének szerepel az áhitatosságban, az nem véletlen, hanem a
jámbor férfiaknak jól kiszámított furfangja. Otthon a két asszony
éjjel nappal őrt áll, hogy a «vén ember» lutheránussá ne tegye az
<i>ő</i> gyerekeit, – főként a leányfélét, mert ahhoz az anyjának
van jussa. Hogy hát elég legyen téve mind a lelki, mind a házi
békességnek, olyan éneket választanak ki, a mely benne van mind a
nagygyőri, mind a debreczeni énekes könyvben. Különben
közbekiabálna az asszony a kút mellől.</p>
<p>– Ámen! vén farizeusok, – mondá Dávid úr hozzájok érkezve, midőn
Énekes Tót Péter az ének végső sorát kikanyargatva bevégezte:</p>
<div class="poem">
<div class="stanza"><span class="i0">«Lelkemnek adj boldog
szállást.»<br /></span></div>
</div>
<p>– Ámen! Vén álnokok. Látom a suttyók tudnak éneket, olvasást, de
nem tudom a susnyók hol tanulják meg.</p>
<p>– A hol a suttyók tanulták, nagyuram! <span class=
"pagenum"><a name="Page_20" id="Page_20">-20-</a></span></p>
<p>– Ott ám, ha ki nem rántják kentek alól a gyékényt. De gondol is
kentek arra! Kenteket az édes apjuk – pedig tudom nem volt olyan
módban, mint kentek, – kitanította énekre, olvasásra, imádságra,
számvetésre, hübnerre, kistükörre; kentek meg alig várják, hogy a
Mártonka tízig tudjon olvasni, mindjárt a szamár után vetik, hogy
egy bojtár bérét megtakaríthassák. De gondol is kentek a gyerek
lelkével, csak a lábszám kilegyen!</p>
<p>Énekes Tót Péter egy nagyot sóhajtott.</p>
<p>– De hát mit csináljunk nemzetes uram! Instruktort csak nem
fogadhatunk melléjök, mint az urak…</p>
<p>– Nem hát, mert nem akarják módját találni. Hány szegény
kálvinista ember lakik a pusztában, szegény birtokos emberek,
vállukat nyomja a nagy adó, mégis mindannyi taníttatja a gyerekét.
Kentek adót nem fizetnek, csak a nagy hasznot húzzák, összeteszik a
kezüket, énekelgetnek, imádkozgatnak, – mikor jön a nyírés, akkor
söprik be a pénzt, rakják almáriomba a sok czukrot, kávét, lajkát.
Megtetszik, hogy luthrános ember kentek, semmi gondjuk a más
lelkére, csak a maguké idvezüljön…</p>
<p>Most már Síró János is sóhajtott egyet.</p>
<p>– Úgy hát! – folytatta Ihárosi úr, a mint a hatást észrevette. –
Bezzeg az igaz kálvinista, ha a maga lelkével nem gondol is, de a
családtagjait igaz vallásban neveli. Vagy tud kentek olyan
kálvinista embert, még ha pogány is, hogy a magzatjával lutheránus
éneket énekeltetne? Nohát! <span class="pagenum"><a name="Page_21"
id="Page_21">-21-</a></span></p>
<p>– De mit tegyünk? kérdé rémülten Szentlábán János s rettegve
gondolt a táméntalan zsoltárra, a melyet az ő derék János fia az
egész télen át anyjával versenyt énekelt.</p>
<p>– Mit tegyen kentek? Tudnám én annak a módját! Nagy szégyen az,
hogy ilyen híres pusztában, mint a Kondor, nincsen iskola. Ha
kentek ketten folyamodást írnának a familiához…</p>
<p>– Megírjuk, nemzetes uram!</p>
<p>– Csak várjon kentek. Folyamodást írnának, mondom, hogy állítson
iskolát, elhihetik kentek, hogy lenne foganatja. Mert olyan ez a
nemesféle, hogy a maga fajtáját kutyába se veszi, – de a szegény
embernek az ingét is oda adja, ha kéri tőle. Csak az aláírást el ne
tévesszék. Okvetlenül úgy kell aláírni: «A Tekintetes Familiának
alázatos jobbágyai: ez s ez.» Inkább egy kis példát is adhat kentek
az uraknak az által, hogy valami ajánlatot is tesznek az iskolára,
teszem föl: öt font fadgyú, négy itcze vaj – kikerül a háztól, – no
meg ötven font só, – azért sem kell pénzt adni, mert annyi a
birkáktól is elmarad. Ennyit ajánlhat kentek a tanító fizetésébe,
mert ennyit csak az egyik susnyó lelke is megér, hát még a
többi?</p>
<p>– Ha csak az kell uram, megtesszük.</p>
<p>– Így jól van. Látom, derék protestáns emberek kentek. Még
egyet. Tud-e kentek hazudni?</p>
<p>A két öreg a mellére tette jobb kezét lehetőleg szétterjesztett
ujjakkal. Látszott, hogy nagyot akarnak mondani.</p>
<p>– Jól van jól, ne esküdözzék kentek. Az esküdözés <span class=
"pagenum"><a name="Page_22" id="Page_22">-22-</a></span> épen úgy
nem illik egy hithű protestáns emberhez, mint a hazugság. Egyiket
sem kivánom. Hanem nézzék kigyelmetek, én már meg is írtam a
folyamodást, a kiben benne van minden, iskola, vaj, fadgyú, só,
csak alá kell írni a mint mondtam. (Igen is, szaladj csak
Mártonkám, hozz a tanyából kalamárist.) Hanem halt!</p>
<p>– Azt megmondom, kuttya lánczos milliom
schwarzburg-sondershausen, sigmaringen, heckingen-teremtette! hogy
az én nyakamra ne járjatok ám az írástokkal, mert a világ
valamennyi juhászáért sem veszem a nyakamba. Hanem tudják mit?
vigyék el ahoz a hóbortos Mecsekihez, az kap az ilyeneken. Megkérik
szépen, hogy pártolja a kentek ügyét. El ne feledjék hozzá tenni,
hogy nekem is kinálták az írásukat, de én rútul megszidalmaztam
kenteket irásostul. Ezzel csak nem hazudnak kentek.</p>
<p>– A minthogy igaz is, mondá Szentlábán János.</p>
<p>– Isten bocsássa meg a nemzetes úrnak! sóhajtá Énekes Tót
Péter.</p>
<p>– No azért mondom. Tudják talán, mikor az agarát agyonlőttem. A
«legényt». Még a minisztérium előtt is volt az ügy Bécsben. Azóta
nem vehet be. Hát el ne hallgassák kentek, hogy én összekáromoltam
kenteket, mert ezzel a szóval nyerik meg szivét.</p>
<p>Akkor ott hagyta őket. A komondorok utána iramodtak, de Énekes
Tót Péter visszavezényelte őket:</p>
<p>– Juhoz te! hogy az Isten áldjon meg!</p>
<p>A két juhász visszaült a halomra, elővette a <span class=
"pagenum"><a name="Page_23" id="Page_23">-23-</a></span> Keresztyén
Tanítást és elkezdte magyarázni a négy bojtárnak. A Nagy
Megkisértetésekkel Járó Hivatalban Élő Ember Elmélkedését. Mert
csak az az Isten szerint való Pásztor, a ki nem csak a juhaira
vigyáz, hanem a lelkére is.</p>
<p class="center">*</p>
<p>Ihárosi – noha már kerek dél van – még mindig nem tart hazafelé
napnyugotnak, hanem délnek ered tanya irányában, egy fehér ház
felé, melyet három oldalról hatalmas jegenyék őriznek; a délre néző
tornáczos oldal egészen nyiltan van hagyva; azt megőrzi két
komondor, hogy még a legátus is csak két csősz kiséretében mer
itten requirálni.</p>
<p>Ide tart most a fáradt diplomata, útközben meg-megcsóválta
fejét.</p>
<p>«Csóválhatod is Dávid – dünnyögte magában, – de azt hiszem, még
a komondorok is fejet csóválnak s felejtik az ugatást ha meglátnak.
Be – csak bemégy, de nem tudod, hogy jösz ki. Lőrincz sógort megüti
a guta, ha meglát, ha pedig meg nem üti, akkor téged lő agyon.
Mindenképen halál lesz a vége. No de egy halállal tartozunk! «Szép
halni szent ügyért» azt mondja… Úristen ki is mondja csak? Akárki
mondja, bolondul mondja, s szeretném, ha most a maga személyében
mutatna példát. Addig is pedig fordítsuk ki a subát, legalább a
kutyák ne vegyenek mindjárt gyanúba.»</p>
<p>(Míg Dávid úr a suba-kifordítással vesződik a jegenyebokrok
között, addig megsúgjuk a tisztelt olvasónak, hogy a fentebbi
monologban kifejezett <span class="pagenum"><a name="Page_24" id=
"Page_24">-24-</a></span> aggodalom igen is alapos. Nemes Ámbár
Lőrincz úrnak első neje Dávid úr testvérhuga volt. Mikor a szegény
asszonyka egy évi házasság után meghalt, Dávid úr huga hozományát
visszakövetelte. E miatt pör támadt, mely Ihárosi javára dőlt el.
Ekkor Lőrincz úr a butorokat, bundákat, drága ruhákat hozzá értő
mesteremberekkel elemeikre szétszedette, kocsira rakatta s
bevitette Ihárosi birtokának a szélére. Ihárosi nem szedte fel a
romokat, hanem újabb pört kezdett s a pör most is foly.)</p>
<p>Míg mi ezeket súgjuk, az alatt Dávid úr is ugyanezeket
hányja-veti elméjében s még tovább fűzi gondolatait.</p>
<p>«Igazán nem tudom, nem jobb lett volna-e ezt a látogatást
Mecsekinél tenni s Lőrincz sógort bízni a birkásokra. No de talán
jobb így. A sógor csak jobban feledhet, mint Mecseki, mert egy szép
agár még sem kanapé.»</p>
<p>Egy szép agár még sem kanapé. Ebből a gondolatból erőt merített
Dávid úr, s határozott léptekkel indúlt az udvar felé.</p>
<p>Mire a komondorok észrevették, ő már a tornáczban volt, honnan
minden nagyobb podgyászveszteség nélkül a konyhába jutott, onnét a
szobába.</p>
<p>Lőrincz úr ebédnél ült. A guta ugyan – a vendég aggodalma
szerint – nem ütötte meg, hanem a falat torkán akadt, a hogy a
belépőt felismerte. A háziasszony felsikoltott s mind a tíz ujja
olyanra nyilott, mint az almaszedő. Csak férje intését várta, hogy
kikaparja-e az érkező szemét?</p>
<p>Rettenetes sejtelem támadt a gazda agyában. Kétcsövű
<span class="pagenum"><a name="Page_25" id=
"Page_25">-25-</a></span> puskája, nemzetőrtiszti kardja három
nemzetőri lándzsával a padláson az ereszbe eldugva. A csepü között
ismét egy szép mellvért, melyet ő vastag kéregpapir és gyolcsvászon
rétegekből elmésen két egész nap készített s kívül-belül selyemmel
– mert a selymet nem járja a golyó – beborított, mikor nemzetőrnek
ment a római sánczok ellen. Ezek már a kis szabadságkor egyszer
levándoroltak, de az adóexekucziók korában újra elrejtőztek.</p>
<p>Már pedig, ha az ő Dávid sógora az ő házába fényes nappal
beteszi a lábát, az nem lehet másként, csak zsandárfödözet alatt; a
zsandároknak pedig mi lehetne egyéb czéljuk, mint a rejtett
fegyverek, melyeket a sógor árult el.</p>
<p>Nem kell hát kicsinyelni Lőrincz úr aggodalmait, melyek legjobb
ízű falatjának útját állották.</p>
<p>Ihárosi az ajtóban állt, sógorára szegezve szemeit.</p>
<p>– Isten jónap, sógor! Erre jártam, megszomjaztam. Csak nem löksz
ki, hogy betértem egy pohár borra?</p>
<p>– Dehogy lökjük, kedves sógor úr, – szólt az asszony mély
lélekzetet véve és ujjait rendbe hozva. – Dehogy lökjük! Dinácskám!
széket a bácsikának.</p>
<p>Lőrincz úr is magához tért s valami olyast mondott, hogy bizony
rég volt náluk a sógor. E közben egy titkos pillantást váltott
feleségével.</p>
<p>Az asszony elértette.</p>
<p>– Tessék leülni, kedves sógor úr! A legjobb <span class=
"pagenum"><a name="Page_26" id="Page_26">-26-</a></span> borunkból
hozok. – Kapott egy karafinát a pohárszékről, sebtében kinyitott a
konyhába, a szolgálót az ajtóban nyakon ütötte, minek hallgatózik;
szaladjon inkább a fejős juhászért, jöjjön mindjárt kordéval,
álljon a ház végihez; a másik cselédet küldötte borért; maga pedig
repült a padlásra, elővonszolta a láncsát, puskát, pánczélt és
hányta el a padlásablakon, onnét kiáltván le az érkező juhásznak,
hogy rakja kordéra a fegyvereket, vigye el a keselyüsbe és ássa el.
Mire bejött, a bor készen volt, csak be kellett vinnie, beléptében
legelső pillantásával megnyugtatva férjét. Minden jól van.</p>
<p>A férj visszanyerte nyugalmát s most már előzékenyebben merte
kinálni vendégét, feszült figyelemmel várván a kinálás
eredményét.</p>
<p>– Láss hozzá, sógor.</p>
<p>Dávid úr belemerített a töltött káposztába, a testes takartak
közül kiválasztotta a három legtestesebbet, ezek tetejébe egy darab
szép piros füstölt sertésfarkat helyezett; mindezt pedig letakarta
egy tenyérnyi bőrke-lebernyeggel.</p>
<p>Lőrincz úr kebléről olvadoz a jég. Nem; egy ember, a ki
felebarátja töltött káposztájából az első szóra hármat ki mer
szedni s ahhoz egy egész oldalszalonnát felaprít, egy ilyen ember
nem jöhet áruló szándékkal. Oh egy gyakorlati pszikholognak
megbecsülhetetlen tanulmányanyagot szolgáltat az étvágy.</p>
<p>Míg ezeket Lőrincz úr elgondolta, azalatt a kiszedett szármántok
fele járulékaival együtt rendeltetése ösvényére tért. <span class=
"pagenum"><a name="Page_27" id="Page_27">-27-</a></span></p>
<p>– A kik ettenek, ittanak is! – szólt most Lőrincz úr még
szivélyesebben, teletöltve vendége poharát.</p>
<p>– Köszönöm atyafi! – mondá Dávid kiürítve s újra oda tartva a
kristályt, – hanem poharaid aprók!</p>
<p>Hát a danaidák hordaját nem töltené-e tele ilyen megjegyzésre
Lőrincz úr!</p>
<p>– Anyjuk, kupákat ide!</p>
<p>Az anyjuk a pohárszékből két öblös metszett rózsaszín billikomot
vett elő, tisztesség okáért kissé feltörülte s a két férfi elé
helyezte.</p>
<p>A két billikom gyorsan megtelt, összecsendült s körömhegyig
ürült.</p>
<p>Lőrincz újra töltött. A vendég fölvette poharát, de nem ivott,
hanem farkasszemet nézett a gazdával.</p>
<p>– Hát nem is kérded atyafi, mi szél hozott erre?</p>
<p>– Rég nyelvemen ül már a kérdés, csak azt nem tudom, hogyan
tegyem fel? Azt látom, hogy nem jösz ellenséges szándékkal, mert
különben nem ültél volna asztalomhoz. Násznagyképpen sem jöttél;
mert ez a kis sváb leány – s az asztalnál ülő leánykára mutatott –
még nem eladó, hiszen most jött haza német szóról. Így hát nem
tudom, mit gondoljak. Koronázás lesz-e, s te bandériumot akarsz
vezetni, vagy az ázsiai magyarok jönnek tizenhárom sátorral, vagy a
tatár jön, vagy a burkus jön, de nagy okának kell lenni…</p>
<p>– Valami olyanforma lesz, atyafi. Jön a burkus, <span class=
"pagenum"><a name="Page_28" id="Page_28">-28-</a></span> hozza a
preczeptorait. Ezek a preczeptorok Szadovánál megverték az osztrák
generálisokat. A békesség ugyan meg van kötve, de azért a burkus
folyvást hadilábon áll és preczeptorait szaporítja. Tudod, mit mond
a kistükör: «a németek kitanúlván a magyarok harczolási módját…»
Most nekünk kell azt a némettől eltanulni, különben megyünk vissza
Ázsiába mind az ötvenkét sátorunkkal. Ha ő preczeptorokkal jön
ellenünk, nekünk is preczeptorokat kell ellenébe állítani.</p>
<p>– Hát hiszen, ha csak az kell, ott van a zsidó preczeptor, az
Adolf Klein, azt kiállítjuk a burkus ellen.</p>
<p>– Az már eddig útban van Boroszló felé, én indítottam útnak.</p>
<p>– Nos tehát, mit készüljünk többet? Nem elég ez hadilábnak.</p>
<p>– Félre a tréfával, atyafi. Azt akarom mondani, hogy szégyen egy
ilyen vagyonos familiának mint a mienk, hogy még egy rongyos
iskolája sincs, a mi van már a legutolsó falunak is. Az én czélom –
s ezért jöttem hozzád – hogy alkossunk meg egy jó iskolát a
pusztában.</p>
<p>– Sógor! Ne tarts bolondnak. Hogy te egy rongyos iskola kedvéért
léptél volna be hozzám… Becsületedre?</p>
<p>– Compostellai szent Jakabra mondom.</p>
<p>– Jó: letetted a főesküt, hát most már beszéljünk okosan. Látom,
te is kiigazgattad a miatyánkodat és a népnevelés országáért
buzogsz. De nem gondoltad meg, hogy ez az ország is olyan, mint
<span class="pagenum"><a name="Page_29" id=
"Page_29">-29-</a></span> a töltött káposzta, a kitől a magyar
meggyógyul, a német meghal. Csakhogy a te reczeptedtől a burkus
gyógyúl meg, de mi menthetetlenül elpusztulunk…</p>
<p>– Atyafi! Fejedbe ment a bor!</p>
<p>– Nem ment a fejembe a bor, sem lábom szárába az eszem.
Világosabban beszélek. Az a te <i>országod</i> – hozzá teszem az
<i>enyém</i> is – jó a burkusnak, szükséges, jobban mint a kenyér,
a magyarnak…</p>
<p>– No látod…</p>
<p>– A magyarnak, – Magyarország népének, minden falujának; de
veszedelmes és halálos lenne a nemes-kondori uraknak…</p>
<p>– No ez mégis furcsa töltött káposzta volna!</p>
<p>– Csak várd végire. Szükségtelen bizonyítgatni, hogy
Magyarországon sehova sem jár annyi hírlap, mint a mi pusztánkba.
Te magad tudod legjobban, hogy itt még a legszegényebb atyafinak is
megvan a maga hetilapja. Az olvasás életszükséggé vált nálunk és a
hírlap háztartási czikké. Csont Ábel bátyánk személyesen jár be a
városba összeszidni a postát, ha az ujságából egy szám elmarad.
Mire mutat ez? Nem arra, hogy van egy kis módunk, – mert módja van
több, mint nekünk, sok olyannak is, a ki a kalendáriomon kívül
egyéb nyomtatást nem ismer; nem is arra, hogy <i>tudunk</i>
olvasni, hanem hogy <i>szeretünk</i> olvasni; mert nem mindenki
szeret, a ki szeretne. Hol kaptuk fel ezt a fényűzést, holott a
pusztánkban nem volt iskola?</p>
<p>– Nem ám, hanem városra mentünk, Pápára, <span class=
"pagenum"><a name="Page_30" id="Page_30">-30-</a></span> Losonczra,
Selmeczre, de meg is nyújtotta az erszényt!</p>
<p>– Igen, Pápára, Selmeczre. Ott gázoltuk a sarat egész addig, míg
meg nem tanúltuk a franczianégyest és azt, hogy nekünk van miből
megélni hivatal nélkül is. Akkor hazajöttünk, levetettük a Zrinyit
és dolmányt öltöttünk; de a Zrinyivel nem vetettük le a mívelődési
ösztönt s csak tudunk valamit; hiszen még Csont Ábel bátyánk is
Fédrusra esküszik. A gyerekeink között sincs, a ki egy-két deák
iskolát jól-rosszul ne végzett volna, vagy legalább német szón ne
lett volna, az isten akárhová tegye azt a der-die-daszt. Már most…
eredj csak Dína lányom, főzz egy kis fekete kávét…</p>
<p>Dína kiment. Lőrincz úr folytatta.</p>
<p>– Már most építsünk itt iskolát s hozzunk bele valami
peregrinust – mert tisztességes ember nem jön – tanítónak, azt
hiszed, hasznunkra lesz?</p>
<p>– Jobb valami, mint semmi.</p>
<p>– Ellenkezőleg. Ez a sok nömös atyafi mind a könnyebb végét
fogná a dolognak s a ki maga poézist végzett, megérné vele, hogy a
fiát tanítsák meg imádságra. Járatná a sarjuit minden harmadnap
hanczuzni a pusztai kollégiumba, a hol nyáron nincs iskola, télen
pedig a komondorok, a farkasok, a hófúvások, a sár, a köd, az
ünnepek, a disznótorok, a névnapok mind csak arravaló
alkalmatosságok lennének, hogy a gyermek otthon csavarogjon s
unalmában megkivánja a juhásztól a szamarat, a libapásztortól az
ürgeöntést, a bujtároktól a csárdázást, a béresektől a káromkodást
és <span class="pagenum"><a name="Page_31" id=
"Page_31">-31-</a></span> a gányóktól a vadházasságot. Imé ezeket
az áldásokat hozná a kondori pusztára a népnevelésnek eljövendő
országa. De hát mi ütött beléd atyafi, hogy úgy rád ásták azt a
népnevelést, mikor neked se kicsi, se nagy?</p>
<p>– Nekem nincs, de ott a juhászom, a két béresem, a kanász. Ott
az egész pusztában a cselédségnek legalább annyi gyereke, mint a
familiának. Ezek nem járhatnak sem német-szóra, sem Eperjesre.
Ezekért mi vagyunk felelősek az államnak és társadalomnak.</p>
<p>– Puff neki! Állam! Társadalom! Megtetszik, hogy losonczi diák
voltál; könnyebb a lelkednek, ha egy-két tót szót keverhetsz a
beszédedbe! Hát nem tudnak a mi cselédgyerekeink eleget? Zsoltárt,
hiszekegyet, üdvözletet? Hol láttál te olyan kántor-asszonyokat,
mint a mi juhásznéink? Vagy tudod te úgy a regula falsi-t, mint a
juhászod, a ki pedig nem tanulta Maróthit?</p>
<p>– Jó, jó; de a zsoltár meg a hiszekegy a mai világban nem elég.
Egy kis kézi-munka, egy kis házi ipar, egy kis kosárfonás, egy kis
szalmafonás egy kis selyemtenyésztés…</p>
<p>– Egy kis házisapka-kötés, egy kis brüsszeli csipke-szövés, egy
kis zsebóra-gyáripar. Jól van, de hát a malacz-őrzés és
libalegeltetés elmélete?</p>
<p>– Egy kis fizika… – folytatá türelmesen Dávid úr.</p>
<p>– Egy kis fizika?… Hozd el leányom azt a kávét, mert Dávid
bátyád ménküfogókat akar a kazlak tetejébe állítani. Egy kis
fizika! Hozz egy <span class="pagenum"><a name="Page_32" id=
"Page_32">-32-</a></span> kis czukrot is a fizikához. Már az más.
Annak már van értelme, ha te filozófusokat akarsz képezni.
Jóreményű ifjak: dominusz Taliga-likláb Márton első éves fizikus és
dominus Kenderhám-Tótkalap Flórián másodéves filozófus és
Magastetejű-juhász Márczel veteránus rhétor! De már ebből az
examentből nem maradok ki! Hanem, igaz, okosan kell beszélni. Tehát
atyafi! Így kis-télben, zabvetés és nyírés között elmefuttatásnak
igen jó az ilyen. De az iskolához ház is kell, a házba preczeptor,
a preczeptornak kenyér; mert ebben a pusztában fürjek ugyan vannak,
de manna nem hullik; hol veszed a mannát?</p>
<p>– Biz’ azt magunknak kell összeseperni!</p>
<p>– Tudom; pótadó, papbér, lélekocsú és lukma! De már erre nem
rá-állok, csak azért sem, hogy a népszerűségemet el ne veszítsem
Csont Ábel bátyánk előtt, a ki még életében soha adót nem
fizetett.</p>
<p>– Semmi pótadó, semmi papbér! – felelt Dávid úr. Ha már másképp
nem lehetünk, maradjunk meg nemes embereknek annyiban, hogy a mit
mások adóként fizetnek, mi adjuk azt önkéntesen. Teszem azt, neked
bőven terem szénád; tíz-húsz petrenczét ajánlhatnál évenként a
tanítónak!</p>
<p>– Mit! Hogy én szénát fizessek porczió számra; hogy az én
kazlaimban vájkáljon a dászkál; vagy az én szénámat szagolgassa
évenként, ha nem penészes-e? Még nem született meg az a Kenderhám
Flórián, a kiért én a Tekintetes Államnyik és <span class=
"pagenum"><a name="Page_33" id="Page_33">-33-</a></span> Nagyságos
Trsdalmovecz előtt ezt a felelősséget elvállaljam.</p>
<p>– Hiszen nem kötelezettség ez atyafi, csak önkéntes ajánlat…</p>
<p>– Bolondabb mint a kötelezés, mer ha megigértük, becsületbeli
dolog. Nem adok. Punktum.</p>
<p>– Dehogy nem ád, – szólt közbe a háziasszony. – Bizony nem
huzalkodik ám egy boglya szénáért. Megadja; én mondom. Majd bizony!
egy marok dudva miatt nem mondjuk ám fel az atyafiságot!</p>
<p>– Hallod, sógor? – felelt rá szemmeresztve Lőrincz úr, – Roma
locuta est; az asszony nyilatkozott. Már meg kell lenni; ő lássa.
De mit szól rá Mecseki?</p>
<p>– Az megteszi a magáét. Ő maga fogja indítványozni.</p>
<p>– De atyafi! már most én is Compostellai szent Jakabra mondom,
hogy te engem a magam házában bolondnak tartasz. Hogy Mecseki, – a
kinek te az agarát agyonlőtted, – valaha te veled egy nótát fujjon
és akarja, a mit te akarsz,… ha ez igaz, akkor én azt a boglya
szénát nem adom a mesternek, hanem megeszem magam, évről-évre.</p>
<p>– Azt ne véld, hogy én a Mecseki házába beléptem és ott
megebédeltem volna, mint itt. Azt nem tettem, miután jól tudom,
hogy más az agár, más a kanapé. Hanem azért mégis úgy van indítva a
dolog, hogy Mecseki lesz az indítványozó, én pedig az ellenző. Ez
így van elvégezve Lábán János és Énekes Tót Péter tanácsában.
<span class="pagenum"><a name="Page_34" id=
"Page_34">-34-</a></span></p>
<p>Azután elmondta, mit végzett a két birkással.</p>
<p>– Már az más! – mondá Lőrincz úr, – úgy hát nem eszem meg a
szénát, hanem felajánlom a physices professornak.</p>
<p>– Tehát számítok rád a familia gyűlésén. Te szólsz legelőször is
pártolólag Mecseki indítványa mellett. Megigéri ezt
hugomasszony?</p>
<p>– Meg, kedves sógor, megteszi azt az én uram; meg kell neki
tenni. Mit meg nem tesz az ember a jó békességért!</p>
<p>Dávid úr megcsókolta a sógorasszonyt (pusztán nem terem a
kézcsók), azután ölbe kapta a kis Dínát, megigérte neki, hogy ha
máskor eljön, vőlegényt hoz, azután letette a leányt és felvette a
juhászbotot.</p>
<p>Lőrincz úr kikisérte vendégét a varjas erdőig; itt búcsút vett
egymástól a két férfi. Lőrincz visszatért hajlékába, útjában
nagyokat nevetve az atyafi merész ábrándjain. Dávid úr pedig még
mindig nem tart hazafelé, hanem a csárdának vág, új terveket
forralván új támadásokra.</p>
<p>Mikor a kőfallal körülkerített csárda kapujához ért, mint jó
tervező hadvezérhez illik, először körülkémlelte a megostromlandó
erősséget. Nagy megelégedéssel szemlélte, hogy Dávid gazdának – a
csárda zsidó bérlőjének – mind az öt gyereke a szín alatt mulat.
Hintáznak. Ők ugyan csak annyiban mulatnak, hogy hajtják a hintát
(maguk nem mernek bele ülni) verítékszakadásig, a hintán pedig a
dajka ül.</p>
<p>Dávid úr belépett az ivóba. <span class="pagenum"><a name=
"Page_35" id="Page_35">-35-</a></span></p>
<div class="figcenter" style="width: 369px;"><a href=
"images/i003hq.jpg"><img src="images/i003.jpg" alt=
"Megigérte neki, hogy ha máskor eljön, vőlegényt hoz." title=
"Megigérte neki, hogy ha máskor eljön, vőlegényt hoz." /></a>
<p class="caption">Megigérte neki, hogy ha máskor eljön, vőlegényt
hoz.</p>
</div>
<p>– Sok jó napot drusza! Van-e jó borod?</p>
<p>– Alászolgája a nemzetes úrnak; – felelt Dávid a korcsmáros. –
Nem volna csuda, ha nem volna, mikor a kik megérdemlenék, felém sem
jönnek.</p>
<p>Egy henger-alakú fa-kupát tett a nemes úr elé.</p>
<p>– Tessék! Ez Csont Ábel úr tulajdon kupája, mert ő csak ilyenből
iszik. Azt mondja, hogy Mátyás király is ilyenből ivott, mikor
Árpád apánkkal kijött Törökországból.</p>
<p>– Hanem te jó körösztény vagy drusza, hogy a vasárnapot is
megtartatod a gyermekeiddel.</p>
<p>– Nincs benne semmi érdem, kéntelen vagyok vele. A tanító
felmondott és itt hagyott. Csak legalább tudnám miért?</p>
<p>– Gombház, ha leszakad lesz más.</p>
<p>– Nem olyan könnyű, mint a nemzetes úr gondolja. Ha én jó
tanítót akarok, a kit ne hiába fizessek, Morvából kell hozatnom. A
magyar zsidó nagy úr; ha arra szorúl is, hogy tanító legyen, mindig
máson jár az esze. Ha egy kis pénzt takarít, mindjárt üzletet kezd
vele, vagy pedig egyetemre megy jogásznak; de a morva helyt áll,
tanít szorgalmasan és maga is tanúl, mert mind rabbinusnak készül
vagy filozófnak.</p>
<p>– Az bizony baj, drusza.</p>
<p>– Sokszor elgondolom, hogy a legutolsó falusi rongyszedőnek jobb
állapotja van, mint nekem, a ki pedig magam bírom ezt a híres
dominiumot. Mert oskola a legutolsó faluban is van, a hol az ember
taníttathatja a fiát. Tanítja a rektor egy <span class=
"pagenum"><a name="Page_36" id="Page_36">-36-</a></span> véka
árpáért. Egy pár font czukorért még különórát is ad a
számvetésből.</p>
<p>– Úgy ám drusza, csak hogy ott kitérítik a hitiből. Keresztyén
éneket tanúl.</p>
<p>– Mit gondolok én azzal? – felelt Dávid fölemelkedett lélekkel.
– Azokat is csak szent Dávid írta. Sohasem árt az, a mit tud az
ember, hanem a mit nem tud.</p>
<p>– Hiszen ha csak az a bajod, azon könnyen segíthetünk. Egy
szavadba kerül, s mindjárt lesz iskola a pusztában, még pedig a te
kedvedért itt szemtől-szemben a korcsmával.</p>
<p>– Jujjujjuj! – örvendett Dávid, félrecsapva bojtos házisipkáját;
– ha én azt megérhetném, megilluminálnám az egész korcsmát, még a
félszert is.</p>
<p>– Már pedig az jóformán tőled függ. Hanem hadd lám, mi áldozatot
hoznál erre az iskolára?</p>
<p>– Áldozatot? – felelt a bölcs számító, – áldozatot semmit, hanem
a költségből a mi rám esnék, fizetném.</p>
<p>– Úgy nem élünk meg drusza! Tudod, hogy a familia magára
adókulcs szerinti terhet nem vállal. Az oskolának magánajánlatokból
kell létrejönni…</p>
<p>– Hát a nemzetes úr mit ajánl?</p>
<p>– Hogy én mit ajánlok? Nem kell engem félteni. Azért, hogy én
nem ütöm dobra a mit adok, ott leszek én a hol kell. Ne mérd te
magadat én hozzám. Most arról van szó, hogy te mit ajánlasz? Teszem
fel: tíz véka zabot évenként…</p>
<p>– Tíz véka zab? Hadd lám! Tíz véka zab ára <span class=
"pagenum"><a name="Page_37" id="Page_37">-37-</a></span> 10 frt, de
tegyük tizenötre. Most fizetek a tanítónak, – csak magyar zsidót
értve, – mert a morva sokkal drágább, – havonként 6 frtot; a koszt
másik 6 frt; évenként 144 frt. Tehát nekem az iskolából 130 frt
tiszta hasznom lesz. Megajánlom a tíz véka zabot.</p>
<p>– Ezt vártam tőled drusza. Ez elegendő arra, hogy a familiát
tettre <i>serkentsd</i>, de nem arra, hogy tettre
<i>lelkesítsd</i>. Még valami ajánlatot kell tenned. Teszem fel
száz fej káposztát.</p>
<p>– Köszönöm szépen. Hol vegyem én a káposztát? Az öregapámnak sem
volt soha egy fej sem. Hát honnan adjam én a káposztát?</p>
<p>– Már pedig, hogy a familia tettre lelkesüljön, ahhoz okvetlen
szükséges, hogy a káposztát te ajánld meg. Mert látod drusza, az a
hitvány káposzta bizony kitellenék akármelyikünktől is, de annak
nem lenne semmi hatása, mint a hogy annak nem lenne, ha te egy vagy
két akó bort ajánlanál. Mindenki azt mondaná, könnyű neki, mert van
miből. De mikor meghallják majd, hogy te olyasmit ajánlsz, a mit
magadnak is pénzen kell venned, majd meglátod milyen lelkesűlten
követi mindenki a te dicső példádat. Egyik vajat, másik fadgyút,
harmadik szénát és így tovább. Egy óra alatt örök időkre meg lesz
alapítva a tanítói fizetés. Aztán – csak ne tettesd – nem is kerűl
az neked pénzbe. Ősszel huszával is járnak a káposztás kocsik.
Valamennyi itt etet, jövet-menet. Hány van, a ki visszahozza a
hetivásárról. Ötvenet is kapsz tőlük egy itcze borért… <span class=
"pagenum"><a name="Page_38" id="Page_38">-38-</a></span></p>
<p>– Jól van, hát megadom a tíz véka zabot, meg a száz fej
káposztát.</p>
<p>– Helyes! látszik, hogy szabadelvű ember vagy. Most már halldd,
a mit mondok. A familia gyűlést tart a héten, Mecseki úr fogja
tenni az indítványt az iskola iránt. Lesz egy-kettő, a ki pártolja.
Többen ellene mondanak. Akkor te szót kérsz és megteszed
ajánlatodat s azt is hozzáteszed, hogy ha az indítvány el nem
fogadtatnék, te kénytelen leszesz elköltözködni s a bérletet
megszüntetni Szentgyörgynapkor, mert neked olyan helyre kell
menned, a hol gyermekeidet oskoláztathatod.</p>
<p>– De én nem akarok ám felhagyni a bérlettel.</p>
<p>– Ne félj, nem is hagysz fel. Csak te tedd, a mit mondok, a
többit bízd rám. Még egyet. Senkinek se szólj arról, a mit itt
beszéltünk.</p>
<p>Dávid úr kifizette a kupa bor árát és jó éjtszakát mondott
druszájának.</p>
<p>Minden jól megy! gondolta magában, s haza felé ballagtában
elővette a zakatói minta-díjlevelet, s kicsillagozta a biztosított
tételeket. Zab, só, fadgyú, vaj, széna, káposzta.</p>
<p>Minden jól megy! gondolta újra. A dicső természetnek mind a
három országa meghódolt már. A nehezén túl vagyunk, a többi magától
megy.</p>
<p>Most hazamegy a népnevelés országának fáradt bajnoka pihenni; de
azzal a feltétellel, hogy holnap újra kezdi a hódító
hadjáratot.</p>
<p class="center">*</p>
<p><span class="pagenum"><a name="Page_39" id=
"Page_39">-39-</a></span></p>
<p>Másnap reggel újra nyakába öltötte Dávid úr a pusztát.</p>
<p>Ezúttal nem juhászbot a kisérője, nem is kifordított suba a
védelmezője. A juhászbotot fokos helyettesíti, a subát bő szürke
köpönyeg, és a gyalogszert sárga paripája.</p>
<p>Így lépdel át Pátrói Ábrahámné asszony majorjába.</p>
<p>A nemzetes nagyasszony a nagy cseresznyefa almáriom
fényesítésében fáradozott, midőn Ihárosi úr bekopogtatott.</p>
<p>– Kedves asszonynéném! – kezdé tisztelettel kezet csókolva, s a
megcsókolt kezet a csók után is kezében tartva. – A familia
nagylelkű Thábitájához jöttem könyörögni, egy szegény ember
érdekében. Az a szegény Pozdorja Mihály – hiszen tán tetszik
ismerni – két hónap óta fekszik betegen, se él, se hal; gyerekei
csaknem koldulnak: kérném kedves asszonynéném jó szívét, küldene
néha egy kis ebédet annak a szegény embernek.</p>
<p>A nagyasszony kiszabadította a fogva volt kezét, s két kézzel
belemarkolt Dávid úr csimbókjaiba – füleit is oda értve – s
megrázta emberül.</p>
<p>– Ó te éktelen puha! te Ihárosi Dávid! hát te lélekzetet se
tudsz venni hazugság nélkül? Hát a Pozdorja Miskáért vagyok én
kegyes Thábita? Te pokol pozdorja Miskája te! Ha már a Pozdorja
Miska nevével akarsz fosztogatni, legalább utána járhattál volna,
hogy ki küldöz neki ebédet mindennap két hónap óta! Ki vele, mit
akarsz? Igazat mondj, mert lehasítom a nagy füledet. <span class=
"pagenum"><a name="Page_40" id="Page_40">-40-</a></span></p>
<p>– Vallok már asszonynéném, csak a füleimnek irgalmazzon. Azt
hallottam, hogy boldogult urambátyám egy üveg cseresznyepálinkát
testált nekem; ez iránti igényemet jöttem bejelenteni.</p>
<p>– Nem kapod meg, a mért újra hazudtál. Igazat mondj.</p>
<p>– No hát igazat mondok, ha füleimet birtokomba helyezi, meg a
kóstolót. Olvasta-e asszonynéném a tegnapi ujságot? Nem még, mert a
vasárnap nem arra való, hogy hiábavalóságokkal töltse az ember. De
én olvastam ám, s nézze mi van benne. Itt van: «<i>Napi hírek:</i>
Az x....i püspök ő méltósága a kondori pusztán felállítandó róm.
kath. népiskolára 2000 frtot adományozott.» Itt van nyomtatásban.
Skorpió-jegy alatt, a mi azt teszi, hogy ezt a szerkesztő nem a
kisujjából szopta. Ha ezt sem hiszi asszonynéném, akkor fűrészelje
le a fülemet ácsfűrészszel.</p>
<p>– Hát aztán? Preczeptor akarsz lenni abban az oskolában vagy
mi?</p>
<p>– Nem én asszonynéném. Hanem tudja, a mit egy püspök kimond,
annak meg kell lenni.</p>
<p>– Hát legyen. Mit én bánom.</p>
<p>– Bánhatná pedig, mert az oskolát nem szokás a levegőbe építeni;
annak fundus kell.</p>
<p>– Hát adjon a püspök; én nem adok neki.</p>
<p>– Nem ám, hanem majd ád a familia.</p>
<p>– De öcsém, azon a funduson, a mit a familia ád, egy tyúk alja
csirke sem forog meg.</p>
<p>– Nem is úgy lesz az. Hanem egy szép napon a községi biró
(tudja, hogy az is van) közgyűlést <span class="pagenum"><a name=
"Page_41" id="Page_41">-41-</a></span> hirdet. Ilyen közgyűlés
pedig csak császári biztos jelenlétében szokott megesni. Már most
egybegyűl a község, azaz a familia; a királyi biztos előadja a maga
módja szerint, hogy mi készül; hogy annak a mi készül, fundus kell;
hogy nincs benne semmi kétsége, miszerint ez a nemes és nagy, ilyen
és amolyan familia, – a melynek ősei egykor így és amúgy, – s a
mely nem veszhet el, míg az ezüst Dunának, s a többi: – egy szívvel
és szájjal meg fogja ajánlani a kivánt fundust.</p>
<p>– Megtagadja egy szívvel és lélekkel.</p>
<p>– De a biztos nem egy szívvel és szájjal való nyilatkozatot
kiván ám, hanem névszerinti szavazást követel, s lesz annyi esze,
hogy nem asszonynénémmel szavaztat először, hanem valaki olyannal,
a ki nem mer <i>nemet</i> mondani. Teszem föl Talpárdi, a ki
államhivatalnok, vagy Dámán atyafi, a ki most szabadúlt ki
Theresienstadtból s folyvást felügyelet alatt áll…</p>
<p>– Hát adjon a magáéból, a kinek muszáj.</p>
<p>– Vagy pedig nem is szavaztat névszerint, hanem felállással
hozat határozatot és azt mondja: «Azok, a kik a népnevelés
oltárának felemeléséhez és a czivilizáczió fáklyájának magasan
lobogtatásához tényleg való járulásokat…»</p>
<p>– Ez a sok szó azt teszi: <i>fundus</i>…</p>
<p>– Igen fundus, – tehát: «járulásokat megtagadják,
<i>álljanak</i> fel». Ebből az lesz, hogy senki se mer felállani,
legfeljebb Csont Ábel atyafi. A ki felállt is, látván, hogy
kisebbségben van, szép csendesen <span class="pagenum"><a name=
"Page_42" id="Page_42">-42-</a></span> megkushad, mert a
kinevettetéstől mindenki fél. Így aztán meg lesz szavazva a fundus,
– tán nagyobb is, mint szeretnők, s felépül a püspök költségén az
atyafiak oskolája, míg a mi hitünk cselédei oskola nélkül nőnek
fel.</p>
<p>– Mit gondolok én vele, – szólt a nagyasszony félénkebben, jobb
tenyerével végig simítva barnás balkarját. – Nekem se kicsi, se
nagy…</p>
<p>– Hát nekem van? – kérdé lelkesűlten Dávid. Nekem sincs, de
azért kész vagyok minden áldozatra…</p>
<p>– No csak ne thábitázz öcsém, nem jól áll az neked, mert
mindjárt észreveszik rajtad, hogy levélbül prédikálsz. Mondd ki
kereken, mit akarsz.</p>
<p>– Hát asszonynéném, én oskolát akarok fundálni.</p>
<p>– Van hozzá elég pénzed, csak fundálj.</p>
<p>– Nem a magaméból. Közkincs, közczél, közáldozat; ezt
összegyűjteni…</p>
<p>– Élted feladata…</p>
<p>– Az is, meg más is. Egyszóval koldulok az oskola részére. Mit
ád asszonynéném? Alapítvány, évi ajánlat, egyszer-mindenkorra, a
hogy tetszik.</p>
<p>– De hát mit gondol uramöcsém, mit adjak? – szólt most a
nagyasszony komolyan.</p>
<p>– A tanítói fizetés első tétele 80 frt v. cz. Ezt kellene
biztosítanunk vagy alapítványok által, vagy évi kötelezettség
útján.</p>
<p>– Én örök terhet nem veszek a nyakamra, hanem a mit szántam,
odaadom egyszerre. Jó lesz-e, ha szegény boldogult nagyanyám száz
arany móringkövetelését <span class="pagenum"><a name="Page_43" id=
"Page_43">-43-</a></span> átruházom az oskolára? Csak vége szakad
már a pörnek; hátha az a kevély Talpárdi elébb is kifizeti, ha
látja, hogy szent czélra megy.</p>
<p>– Ez jó lesz, de oda is veszhet; mostanában semmi esetre sem hoz
jövedelmet. Nem adhatna asszonynéném valami biztosabb alapot?… A
mivel az Isten megáldotta!</p>
<p>– A mivel az Isten megáldott? No megáldott engem ő szent Felsége
azzal a csaptatnivaló Okulás Ádánynyal. Itt van a kontraktusa száz
váltó forint-forintról. Mikor felvette a pénzt, akkor adta ezt az
irást. Mondtam neki, hogy magyarul irja alá a nevét, de azt hazudta
a pokolra való, hogy az ő aláirása csak zsidóul érvényes. Én
ráhagytam s ő felrakta a póklábakat; de mikor bepöröltem, azt
mondta a törvényszék, hogy a kontraktus alá az van írva: Kászpoló
Náthán, az pedig nem az Ádány neve. Nem az Ádányé, hát kié? Hát
Ádány vagy Náthány nem mindegy guta a? Nem ám, azt mondják, mert az
nem is név, hanem csak zsidóírás, a mi azt teszi, hogy «pénzt nem
ád». Hanem, ha azt akarom, hogy a pénzemet megkapjam, esküdjem meg,
vagy a zsidótól kivánjak esküt. Mit! hogy én esküdjem száz
forintért, vagy hogy az a nyavalyás Ádány az én lelkemre még jobban
is elkárhozzék? Há kedves öcsém már most én is Kaszaboló Náthány
vagyok; hanem ha kell, odaadom ezt a kontraktust az oskoládra, ha
tudnál valamit venni az Ádányon, magam is megkönnyebbülnék.</p>
<p>– Idevele asszonynéném, majd féllábra állítom <span class=
"pagenum"><a name="Page_44" id="Page_44">-44-</a></span> én az
Ádányt, hogy azonnal Náthánynak vallja magát. Hanem kedves
asszonynéném, lássa, ez a két adomány összevéve is csak olyan, hogy
jó szántából maga az Ádány is alig adna rá valamit. Erre valami
nyomtaték kell, hogy el ne fujja a szél. Valami kézzelfogható…</p>
<p>– Kézzelfogható? Mi az? Rokkanyél? Azt kapsz édes öcsém most
mindjárt, ha még tovább is zsarolsz.</p>
<p>– Nem, kedves néném, hanem hát egy kis fűteni való szalma annak
a nyavalyás tanítónak.</p>
<p>– Adok hát azt is, a mennyi kell, dühödjön meg az oskolád. De
most már vége legyen a kunyorálásnak.</p>
<p>– Vége lesz, csak ide a nevét asszonynéném, hogy Náthány.</p>
<p>Egy ívet tett a nagyasszony elé.</p>
<p>Az öreg asszony fogta a tollat és irta, a mint unokaöcscse
diktálta:</p>
<p>«Füttenivalót elegendőt»</p>
<p>– «És négy font szalonnát ajánl.»</p>
<p>– Szalonnát én nem mondtam…</p>
<p>– Írja már oda kedves néném, hát mivel főz az a szegény ember?
Mihaszna a tűz, ha nincs mit főzni nála?</p>
<p>– Jól van hát no. «És négy font szalonnát alyál Nemes Nemes-vidi
Juditha nobilis vidua relicta dominus generosus Abrahus Patrói
mpr.»</p>
<p>Ihárosi beporozta, átvette és zsebretette az irásokat, azután
megitta a testamentombeli cseresznyevízből a kóstolót, kezet
csókolt a nagyasszonynak a szent ügy nevében és eltávozott.
<span class="pagenum"><a name="Page_45" id=
"Page_45">-45-</a></span></p>
<div class="figcenter" style="width: 366px;"><a href=
"images/i004hq.jpg"><img src="images/i004.jpg" alt=
"Az öreg asszony fogta a tollat…" title=
"Az öreg asszony fogta a tollat…" /></a>
<p class="caption">Az öreg asszony fogta a tollat…</p>
</div>
<p>Ihárosi hazament és asztalhoz ülve, szemlét tartott a szerzett
javak fölött, a biztosított fizetéstételeket megcsillagozván.</p>
<p>– Nagyon jól van! – mondá magában kezeit dörzsölve, midőn az
aranyszabály által megmagyarázta magának, hogy száz arany és száz
vft. évi 6% kamatja épen 80 frt v. cz., sőt még több is. Nagyon jól
van; a nehezén tul vagyunk; a könnyűje a padlásról is lecseppen.
<i>Mézet</i> Csont Ábel; <i>Őrletés</i>, ez jó lesz a papiron,
miután valóságban úgy sem lesz rá szükség; <i>Marhatartás</i> és
<i>Fa</i> a familia könnyű terhe lesz; <i>Negyvenöt véka buza</i>,
ezt egy jó alapszabályokkal körülkerített takarékmagtár fogja
önteni. <i>Nyolcz hold föld</i>… itt a bökkenő! No Dávid, most
mutasd meg, hogy ember vagy. Honnét veszed a nyolcz hold földet.
Szent Árion, segíts!</p>
<p>Mindenkit, a ki valaha nyolcz hold földet szerzett,
tanúbizonyságul mer hívni Dávid úr, hogy nyolcz hold földet nem
gyerekség szerezni, még magunknak sem, hát még másnak.</p>
<p>– Szent Árion, segíts! – kiáltott újra, kétségbeesetten tárva
kezeit egy kép felé, mely a szemközt lévő falon függött, hegedűt
tartva hóna alatt, aranyos rámában.</p>
<p>– Szent Árion, segíts! – sóhajtott újra a kőnyomatú alakhoz. –
Add ide azt a hegedűt, hadd muzsikáljam össze a nyolcz hold
földet.</p>
<p>A kép ajkai gúnyos mosolyra biggyedtek.</p>
<p>– Nevethetsz, – folytatta Dávid úr, – de hát minek koptatod te
azt a szép nevet, ha ennyit <span class="pagenum"><a name="Page_46"
id="Page_46">-46-</a></span> sem tudsz megtenni? De persze könnyebb
a czethalat megnyergelni, mint a familiát! Hah! Ha én birnék a ti
lantotok hatalmával! Megvonnám azt a vonót s egyszerre a polyva, a
sár, a vályogvető czigányok elkezdenének mozogni, egy nap alatt
készen lenne a negyvenezer vályog; mind első minőségű, aczélos,
tartósabb holmi rossz téglánál. Másik rántásomra, a vályog egymás
hegyibe ugrálna s készen lenne a fal; <i>harmadikra</i> a legszebb
szálfák idetánczolnának a <i>familia</i> erd… nem: a <i>Mecseki
tanyájáról</i>, mestergerendáknak: <i>negyedikre</i>… de igaz, azt
a régi Orpheusról sem mondja az irás, hogy nyolcz hold földet
összehegedűlt. De hah! Hiszen meg van! Az én Árionom több mint
Orpheus. Hogy nem jutott előbb eszembe! Rögtön irok neki.</p>
<p>Míg ő ír, elmondjuk röviden az Árion-kép regéjét.</p>
<p>A korábbi évek valamelyikében egy híres hegedűs utazta be az
országot, a nagyobb városokban hangversenyeket adva, s mindenütt, a
hol megjelent – az egész környéket magához bűvölve. Igazi Amphion
volt. A merre járt, a kövek megmozdultak, begyülekeztek a
székvárosba, kibérelték a páholyokat, zártszékeket és kakasülőket,
s a mint a nyirettyű szóra bírta a húrokat, a kövek mertek sírni,
alélni, vagy asztalt ütni ököllel, a szerint, a mint azt már a
kövek különböző vérmérséke hozta magával. A kondori urak is
kitettek magukért, mikor a művész Fűzvárra jött. Lefoglalták az
üléseket több mint száz jegy erejéig, a hangverseny <span class=
"pagenum"><a name="Page_47" id="Page_47">-47-</a></span> után pedig
fényes vacsorát rendeztek tiszteletére. Itt a felköszöntők
versenyre keltek egymással a művész megtisztelésében. Ihárosi Dávid
poharat ragad és ünnepélyesen kinevezi magyar Árionnak. Harsogó
éljen. – Nem késik Mecseki is a poharával és azt mondja: Szép név
az az Árion, de tud ő annál még szebb nevet is; felhivja a familia
összes tagjait: kiáltsák ki Árion urat a familia <i>tiszteletbeli
tagjának</i>. Kikiáltatik. – Egyetemes csókok és ölelkezések. – Nem
engedi de Ihárosi az utolsó szót másnak, kivált pedig Mecsekinek;
újra poharat emel és azt mondja: A mai reális világban a
tiszteletbeliségek kora lejárt, ennek nincs többé értelme;
ennélfogva indítványozza, tegyék meg az ünnep hősét <i>osztályos
atyjokfiának</i>, kondori földesúrnak. E czélból ő maga mutat
példát a «mikéntre», s ezennel a saját vagyona után eső
közföldekből a Tekintetes Atyafi úrra két czövekrészt ünnepélyesen
átruház. A példa ragadós és az új atyafinak ott melegében
harminczöt czöveknyi jog inscribáltatik. Árion a kitüntetésre
arczképének egy-egy példányával felel, az átírási okmányt elfogadja
azon kérelemmel: engedtessék meg neki jószága jövedelmét a
<i>kondori</i> jótékony nőegylet czéljaira felajánlani; de miután
felvilágosítják, hogy a kondori pusztában Patróiné asszonynénin
kívül egyéb jótékony nőegylet nem létez, a ki pedig sokkal
kevélyebb, mintsem ajándékot elfogadna: oda módosítja
nyilatkozatát, hogy fordíttassék hát valami közczélra.</p>
<p>Ez a története az Árion-képnek, kihez Dávid <span class=
"pagenum"><a name="Page_48" id="Page_48">-48-</a></span> úr azt a
szemrehányást imént, s ezt a levelet e pillanatban intézte.
Fölösleges mondani, hogy a levél tárgyát ama bizonyos czövekek
képezik, melyek mintegy nyolcz hold földnek felelnek meg.</p>
<p>Most még csak annyit jegyezzünk meg, hogy a familia-kurátornak
kötelessége levén minden hó 15-ik napjára familia-gyűlést hívni
össze a korcsma ivójába, mely a familia méltóságának megfelelőleg
ez alkalomra kivételesen «vendéglő szálájának» neveztetett: Dávid
úr a legközelebbi ápril 15-ére a gyülést nem hívta össze. Ő tudja,
miért. Ez is az eszélyes férfiú fogásai közé tartozott.</p>
<p>Mecseki úr ugyanis alig várta, hogy ápril 15-ike fölött
leáldozzon a nap jóltevő világa, rohant Ámbár Lőrincz úrhoz, hogy
micsoda ember az a kurátor, hogy a familiát semmibe sem veszi;
gyűlést soha össze nem hív; minden csak úgy «rólunk nélkülünk»
megy! Magyarországon lakunk-e még, vagy pedig Grönlandiában? Ki
kell csapni a kurátorságból az ilyen embert!</p>
<p>Ámbár Lőrincz – alelnöke a familiagyűléseknek – azonnal
utasította a kurátort a gyűlés összehívására, holnaputánra, ápril
17-dikére. <i>Tárgy:</i> folyó ügyek.</p>
<h2>III.</h2>
<p>Tekintetes Ámbár Lőrincz úr elnöklete alatt jelen voltak stb.
stb.</p>
<p>Úgy van. A korcsma-asztal végén legfelyül elnököl Ámbár Lőrincz;
jobbján Talpárdi Gáspár, a <span class="pagenum"><a name="Page_49"
id="Page_49">-49-</a></span> puszta leggazdagabb embere,
egyszersmind megyefőnök, ki csak a napokban rándult le Fűzvárról
birtokát megtekinteni. E mellett ül Mecseki, egy szelíd tekintetű
szőke, nyúlánk férfi, nyakában aranylánczczal, melyről Ihárosi azt
vallja, hogy az nem Mecsekié, hanem feleségeé. Mecsekivel szemben
ül a halálos ellenség – és unokatestvér – Ihárosi. – Említettük már
a két úr között dúló olthatatlan tüzet, mely azon gyuladt ki, hogy
Dávid agyonlőtte a Mecseki agarát. Olynemű cselekmény, melynek
súlyát a körülmények enyhíthetik. Mert ha úgy áll a dolog, a mint
az egyetlen tanú – Ámbár Lőrincz – talán az igazsághoz való
elfogúlt ragaszkodásból, vagy talán a háború megelőzésére finomul
czélzott tapintatosságból előadja, t. i., hogy Dávid úr kopókkal
vadászván, a rekettyés közt nyúlnak nézte s tévedésből puffantotta
le az agarat: akkor azt mondja rá Mecseki is velünk együtt: «Már az
más. Ha a sógor az agarat nyúlnak nézi, abban nincs violenczia, sem
személy-, sem birtoksértés: legfeljebb egy kis optikai csalódás.»
De mivel Dávid úr jól tudja, hogy a «cselekmény» ilyen
magyarázattal kitörültetnék ugyan a bűnös cselekmények sorából, de
egyszersmind az ő neve is a vadászalmanachból, ennélfogva készebb
puskát fogni az egész világra, mintsem megengedhetővé tegye Lőrincz
sógor föltevését. Ellenkezőleg, ő szándékosan lőtte szét az agarat,
mivel az minden megbizás nélkül s csupa hivatalos túlbuzgóságból
beleavatkozott a kopók dolgába, s szemeláttára elkezdte cziczkézni
a felhajtott <span class="pagenum"><a name="Page_50" id=
"Page_50">-50-</a></span> nyulat. Mit volt mit tennie, mint
ártalmatlanná tenni a veszélyes ellenséget s a csősztől egy pár
«szigmaringen – heckingen» kiséretében beizenni Mecsekihez, hogy
viselje gondját az agarának. – Ezen izenetet azonban – mint Lőrincz
úr suttogja – a sógor már csak következetességből intézte, a mint a
tévedés után egyszerre feltalálta magát, hogy micsoda színt adjon a
dolognak. Nekünk kötelességünk azt a magyarázatot fogadni el, a mit
a bűnös magát terhelőleg nyujt, s ezzel a végzetes agár kisérteties
árnya be van vezetve történetünk alakjai közé.</p>
<p>A hosszú asztalnál az elnök közelében ülnek a familia érdemesebb
tagjai, az <i>Urak</i>, mert azok, szemben a <i>Néppel</i>, itt is
megteremnek; a nyughatatlan újítók, kik egy-két gazdasági gép
behozásával, s holmi homok-megkötési, erdőültetési, útjavítási
elmélet hangoztatásával az ősi nyugalom szeretőinek sok aggodalmat
okoznak titkon és nyilván. Az asztal alsó végét jobbfelől a
<i>Mámög</i>, balfelől a <i>Mineka</i> nagy kiterjedésű családok
ellenzékies tagjai foglalják el. Ezek pedig – nem indián
törzsek.</p>
<p>Nem.</p>
<p>Ezt a nevet a csúfolódó Ihárosi ragasztotta a nyakukba.</p>
<p>Nem is családok pedig, hanem pártok, melyek elveikben nem, csak
jelszavaikban különböznek egymástól. Mindkettő gyanús szemmel nézi
az uralkodó párt fészkelődéseit, csakhogy a <i>Mámög</i>-párt az
uralkodó párthoz atyafiság, érdekközösség, barátság <span class=
"pagenum"><a name="Page_51" id="Page_51">-51-</a></span> s
vagyon-egyformaság által sokféleképen lévén kötelezve, nem meri
ennek kezdeményeit nyiltan ostromolni, hanem csak a nyakravaló
közül dörmögi: «<i>Már megint!</i>» vagyis a pusztai patois szerint
«<i>Mámög</i>». A <i>Mineka</i>-párt már rögzöttebb pecsovics; ez
meg sem hallja az újítók szavát, hanem minden indítványra kész az
egyetlen felelettel télen úgy, mint nyáron; «<i>minek a?</i>» Innen
az elnevezés.</p>
<p>Az asztal legvége és az ajtó közötti szűk téren állva
csoportosúl egy negyedik párt, a <i>Kikőhúznyiaké</i>. Mert ezeknek
minden indítványra, mely az asztal felső végén támad, egyetlen egy
véleményük van: <i>ki kell húzni!</i> T. i. nem az indítványt a
jegyzőkönyvből, hanem az indítványozót a szálából. Mely vélemény
erélyes kifejezése után az egész párt rendesen oda szokta hagyni a
gyűlést hangos tüntetéssel.</p>
<p>Van még egy ötödik párt is, mely a nagy boglyakemencze széles
patkáján rajthúzlis jobblábát a patkára felhúzva s térden át
összefogva figyel. Ha fésületlen haját és a négy szelek által ápolt
szakállát nézzük, azt hiszszük, hogy ez a <i>Kikőhúznyiak</i>
csontjából való csont; de ha deáknyelv-tudományát, melyre sokat ád,
családi összeköttetéseit, melyekre semmit sem ád, s tekintélyes
birtokát, melytől még adót soha sem fizetett, tekintjük, úgy Csont
Ábel urat hajlandók vagyunk az úri párthoz sorozni. Majd meglátjuk.
– Egy véleménye van: mindenre <i>nem</i>-et mondani, a mit ugyan
megtesznek a <i>Mámögök</i> is, a <i>Kikőhúznyiak</i> is, csakhogy
Ábel úr nemcsak <span class="pagenum"><a name="Page_52" id=
"Page_52">-52-</a></span> mondja, hanem foganatosítja is a
<i>nem</i>-et. Egy ábrándja van: királyt választani a Duna jegén;
és egy foglalkozása: a méhészet, melytől adó nem jár. Egyszer össze
akarták irkálni a méheit, de ő fogott egy marok herét és az adóvető
úrnak az inge gallérjába tömködte, a mint ez a méhesben az asztalra
hajolva töltögette ki a rubrikákat. Azóta felé sem mernek menni. –
A tanácskozásba csak akkor szól bele, ha valami jó deák-idézetnek
épen nyilása akad.</p>
<p>– Tekintetes család! – kezdé az elnök, – a gyűlés ezúttal a
rendes időn kívül tartatik meg, a miért elnézést kérek a kurátor úr
részére, ki – kétségkívül saját fontos teendői által – akadályozva
volt a meghívó szétküldözésében.</p>
<p>– «Publica privatis præferenda» – dörmögé Ábel úr. – A közügy a
magándolognál elébbvaló.</p>
<p>– Fölöslegesnek láttam a familiát fárasztani, – mondá Ihárosi
úr, – semmi előterjeszteni valóm nem lévén.</p>
<p>– Ha az úrnak nem lévén, lehetvén másnak! – csendűlt bele
Mecseki szava. Az úrra nincs egyéb bízva, mint a kihirdetés. Ha ezt
sem bírja az úr elvégezni, akkor mondjon le.</p>
<p>– Majd lemondok, mikor akarok, de nem az úrnak.</p>
<p>– Az úr itt most szolgája a familiának, s az úrnak itt nincs
szava.</p>
<p>– Több van mint az úrnak. Az én öregapámat nem fakószekéren
szalajtották ám ide Girgácziábúl.</p>
<p>– No majd elszalajtják az unokáját. <span class=
"pagenum"><a name="Page_53" id="Page_53">-53-</a></span></p>
<p>Mámög és Mineka uraimék kegyes megbotránkozással csóválgatják a
fejüket. «Mámög, mámög! Minek a’ mámög?» Pedig álnok a lelkük!
Pénzen is megvennék az ilyen mulatságot, ha ingyen nem juthatnának
hozzá.</p>
<p>– Azt hiszem, – szólt az elnök – hogy eltérünk a tanácskozás
tárgyától. A tisztelt atyafi urak a magánkérdéseket tisztázzák
másutt, itt pedig tartsák szem előtt a tanácskozási tisztesség
követelményeit.</p>
<p>– Sic! – mond Csont Ábel úr. – Hoc faciendum, illud non
omittendum.</p>
<p>– Minthogy – folytatá az elnök – sem az elnöknek, sem a
kurátornak nincsenek előterjesztései, felhivom a család tagjait
indítványaik vagy intézkedést váró kérelmeik előadására.</p>
<p>Most újra Mecseki állott fel.</p>
<p>– Tekintetes család! Van szerencsém Siró János és Uherszkó
Márton birkás-embertársainknak alázatos folyamodását benyujtani, s
ha méltóztatnak parancsolni, azt, a mit ők a maguk együgyű nyelvén
folyamodásukban rebegnek, élőszóval röviden előadni. (Halljuk,
halljuk!) Méltóztatnak jól tudni, embernek való ember nevét a
nevelés és oktatás adja meg; bárha nem tagadom, vannak egyes
szánalomra méltó kivételek, kik minden nevelés mellett is
állatabbak maradnak az állatnál. Azonban semmi újat nem mondok, ha
azt mondom, hogy az ilyen szomorú kivételek csak a szabály
erősítésére szolgálnak. Mi sem vonhatunk khinai falat a határainkat
ostromló czivilizáczió áldott hatása ellen… <span class=
"pagenum"><a name="Page_54" id="Page_54">-54-</a></span></p>
<p>– Mámög! – zúgott baljós gyanakodással a Mámög-párt, a pogány
szó hallására, melynek mindig «fizess» a következése.</p>
<p>– Ennélfogva indítványozom, találjon módot a Tekintetes Familia,
hogy e mi virágzó pusztánk bájos rónaságán egy, a kor igényeinek
megfelelő iskola állíttassék.</p>
<p>– Minek a? – harsant meg a Mineka-párt, a közelgő veszély élénk
érzetében szokatlanul elszánt és határozott hangon.</p>
<p>– Nem a magam érdekében emeltem szót, mert hálaistennek van
annyi módom, hogy gyermekeim mellett külön instruktort tarthatok,
hanem épen azok érdekében, kik közűl némelyek a maguk
földhözragadtságában…</p>
<p>– Ki kell húzni! – búgott az ajtó mögül a közvélemény.</p>
<p>– Kinek nem inge, ne vegye magára. Nem az én igen tisztelt
atyafi birtokos-társaimat értem én, hanem a felvilágosodásnak
azokat a buta ellenségeit, kik a maguk kurta eszével…</p>
<p>– Gyerünk innét! – zúdult fel a Kikőhúznyiak csoportja. – Ez az
úr minket szemtől-szembe összebolondoz. – Én is csak olyan úr
vagyok, mint az úr. – Ha az úrnak olyan sok az esze, vegyen be
belőle óránként egy evőkanállal. Ráfér. – Eb ura kurta!</p>
<p>– Sajnálattal látom, hogy némelyek félreértik jószándékú
kifejezéseimet és távoznak; de örülök azon, hogy most már a
familiának csak szine és java maradt együtt, kiknél sem a belátás,
sem a <span class="pagenum"><a name="Page_55" id=
"Page_55">-55-</a></span> buzgóság nem hiányzik szavaim helyes
felfogására, s kellő műveltséggel birnak az indítvány fontosságának
megmérlegelésére s hatásának kiszámítására. Én, tehát, Tekintetes
Atyafiság, azon két embertársunk és nagyszámú ártatlan gyermekeik
nevében, kiket a familia tisztelt kurátora folyamodásukkal együtt
előlegesen és kihallgatás nélkül (Haud æquus fuit: Csont Ábel)
szokása szerint embertelenül összekáromolt, könyörgök, méltóztassék
kimondani elvben az iskola felállításának szükségét.</p>
<p>– Minek a? – kiáltott újra a Mineka-párt, nem engedvén szemét
beköttetni a szónok magasztalásai által. – Jó a dicséret, de csak
ingyen. – Eddig megvoltunk iskola nélkül, ezután is
meglehetünk.</p>
<p>– Hiszen nem mondom én tisztelt Atyafi urak, hogy most mindjárt
neki fogjunk. Várjuk végire. Nem olyan fekete ám az ördög, mint a
milyennek festik.</p>
<p>– Ha nem olyan is, de azért még se jó azt a falra festeni, –
mond egy éltes Mineka.</p>
<p>– Egyelőre, mondom, csak indítványomnak elvben leendő
elfogadását kérem. Utasíttassék egyszersmind a falu kurátora egy
véleményes javaslat készítésére, melyben az iskolaépítés
költségeire és a tanítói fizetés alapjául szolgáló források
lennének kijelölendők, de – és ezt hangsúlyozom – <i>a
közbirtokosság minden terheltetése</i>, – méltóztassanak jól
megérteni, – a <i>közbirtokosok minden terheltetése nélkül</i>.</p>
<p>– Csinálja, a ki kezdte, én nem avatkozom bele – dünnyögé
Ihárosi. <span class="pagenum"><a name="Page_56" id=
"Page_56">-56-</a></span></p>
<p>– Kötelessége az úrnak. Azért húz a közjövedelmekből külön
részt. Különben is elérzékenyülve jelenthetem, hogy azon két
embertársunk, kiket a kurátor úr szent szándékukért illőnek tartott
rútul megszidalmazni, nem maradt meg a kérelmezés merev korlátai
között, hanem tényleges ajánlatot is tőn. Imé: «ajánlunk a tanító
évi fizetésébe 5 azaz öt font fadgyút, 4 azaz négy itcze vajat, 50
azaz ötven font sót». – Kérem – folytatá, letéve az írást, és fejét
hátravetve kihivólag nézett végig a gyülekezeten, – ha egy
familia-kurátor ilyen alapra sem tud valamit építeni, akkor menjen
Ukrániába szék-sót söpörni. Igaz vagy nem, uraim?</p>
<p>A kérdés nyert ugyan egy pár udvarias fejbólintást a közelben,
de a Mámögök és Minekák részéről konok hallgatással fogadtatott. Oh
a Mámögnek van annyi esze, hogy nem felel minden kérdésre. A Mámög
ha egyszer kimondja a sibboletjét, beszélhetsz azután neki. Csak
néz maga elé és mosolyog. A Mámög a legravaszabb petrefactuma a
világ társadalmi konvulzióinak.</p>
<p>Most Ihárosi kért szót.</p>
<p>– Miután az érdeme szerint tisztelt úr a tervjavaslat
készítésével engem kíván megbizatni, miután kikötötte, hogy a
familia minden terheltetése nélkül kerestessenek ki a források, s e
czélból egyenesen Girgácziába utasít, a hol pedig nem tudom mit
találnék, ha csak bizonyos nemzetség forrását nem: – bátor vagyok
személyes tájékozás tekintetéből őt magát kérdezni meg először is:
csupán a száraz indítványnyal kíván-e járulni az iskola-alaphoz és
<span class="pagenum"><a name="Page_57" id=
"Page_57">-57-</a></span> lelkes szónoklatával s buzdító
nyögdécseléseivel a tanító fizetéséhez, vagy pedig követi az általa
magasztalt kérelmezők példáját, s ezennel kinyilatkoztatja, hogy a
magasztos czélhoz ő is járúl ennyivel vagy annyival?</p>
<p>– Igenis – felelt Mecseki belevörösödve, mert a dolognak ezen
oldalára még nem gondolt – én ugyan úgy értettem, hogy az iskola
épüljön föl a közösből, mert van elég nád, épületfa és vályognak
való föld; a tanító-fizetés terhét pedig viseljék azok, a kik
szolgálatával élnek: de minthogy az általam érdemén felyül tisztelt
úr ilyen egyenesen mellemnek szegezi a puskát – valószinűleg
agárnak vél – ezennel kijelentem, hogy a tanító fizetéséhez
évenként két mérő búzával kivánok járulni.</p>
<p>Azután mintha megijedt volna a nagylelkűségtől, világosabban is
körül írta ajánlatát, egymásután hullatva a magyarázatot. – Igenis;
két mérő buza. Kenyérnek való. Pozsonyi mérőt értve. Míg élek. Ezen
ajánlatom örököseimet nem kötelezvén.</p>
<p>– Éljen! – szólt az elnök. – Én a magam részéről ugyanezen
czélra húsz petrencze szénát ajánlok. Önként értetvén: <i>mikor
terem</i>.</p>
<p>– Tehát ezeket jegyzésbe teszem. Ezek már források. Igaz, hogy
csak időszakiak.</p>
<p>E közben a Minekák kezdettek elszivárogni. Nagyon meleg van
idebenn. Nem értenek ők ehhez, végezzék az urak. A Mámögök közül is
csak a fiatalabbja maradt benn, a ki jól tudta, hogy az ő élete nem
forog veszélyben, mert neki még él az <span class=
"pagenum"><a name="Page_58" id="Page_58">-58-</a></span> apja, az
pedig otthon maradt, s ő annak a nevében nem igérhet semmit. –
Eddig csak <i>elv</i>nek vélték a dolgot, a mi ő szerintök azt
teszi, hogy «semmi sem lesz belőle». De mikor már az elnök is
megteszi ajánlatát, már ennek fele sem elv. Hátha még Talpárdi
nagysága is szól valamit az asztragán prém közűl. Juj juj juj!
Akkor már <i>fuss</i> se lehet, csak <i>fizess</i>.</p>
<p>Talpárdi úr nem szólt, hanem szólt helyette Dávid, a bérlő. A
mint az öreg nemzetes urak kezdettek menekülni, ő az ajtónál szembe
jött velük és szép csendesen visszaterelte őket.</p>
<p>– Ha megengedi a Tekintetes Familia, én is csatlakozom a két
kérelmezőhöz. Sok gyermekem van, sokba kerül a házitanító,
működésének sincs kellő sikere, mert nem lehet mindig jót kapni,
kivált pusztára. Innep lenne az nekem, mikor az az oskola
megnyílnék, és templom az a kis szeglet benne, a hol az én
gyermekeimnek helyet engednének. E czélra én is meghozom a kivánt
áldozatot. Fizetem kétszeresen a mi rám esik. Azon felyül pedig,
míg itt lakom – akár lesz iskolás gyermekem, akár nem, évenként tíz
véka zabot és száz fej káposztát ajánlok a tanító fizetésébe.</p>
<p>Mecseki úr szemei ragyogtak a tűzben és könyben. Azt hitte, hogy
egy ilyen lélek megeleveníti a petrefactumot. De csalódott. A Mámög
mindenből tud fegyvert rögtönözni. Neki bátorodtak, mert Dávidnak
könnyen el lehet mondogatni egyetmást, a mit Mecsekinek nem mer az
ember kitálalni.</p>
<p>– Könnyű magának Dávid! Maga ajándékozhat, <span class=
"pagenum"><a name="Page_59" id="Page_59">-59-</a></span> mert
pálinkáért kapja a zabot az aratóktól. A káposztát meg ingyen is
nyakán hagyja a káplárdi ember.</p>
<p>– Tisztelt Atyafi-gyűlés! – szólt ismét egy éltes Mineka. – A
mit ama zsidó férfiú mondott, én azt nem javallom. Mert jóllehet,
hogy ő zabot adna, de minek a préczeptornak a zab? Mert minek a
préczeptornak a ló? Különb lovak is megvannak zab nélkül, mint egy
préczeptor-lovak. Azért adjunk-é neki zabot, hogy zabozza a lovait,
eljárjon vásárokra kupeczkedni, mint az én rektorom Szent-Gálon,
hogy az oskolás gyerekek voltak a kocsissa; nem tért ki senkinek;
osztán a lovát vasvillával agyonszúrták a Csöglei uraimék, akkor a
rektor – volt neki egy fiskális bátyja…</p>
<p>– Hová beszél bátyámuram annyit? – szólt egy Mámög. – Noha a
szentírás azt mondja: a vénember orczáját megbecsüljed, – én csak
azt mondom, hogy a mely uraiméknak tetszik, építsenek oskolát, de
mi nem építhetünk, mert az építéshez pénz kell, ahhoz pedig
szegények vagyunk.</p>
<p>– Szegények a nemzetes urak? Hadd lám csak, – szólt Dávid bérlő,
szemeit a mestergerendára emelve, – van a pusztában 10,000 hold
szántóföld birtok, egyéb vagyont nem is számítva. Egy iskolaház
belekerül 2000 frtba, melyből egy hold földre 20 kr., száz holdra
húsz forint esik…</p>
<p>– Micsoda? – szólt az öreg Mineka, kinek épen száz holdas
birtoka volt, – hogy én húsz forintot kidobjak csak azért, hogy az
Izrael nemzete még jobban megtanulja a kétszerkettőt? Könnyű
<span class="pagenum"><a name="Page_60" id=
"Page_60">-60-</a></span> neked Dávid, mert mi adót fizetsz te a
butyrodtól? Adóra kell most a húsz forint, meg a húszszor húsz is.
Nem úgy van már, mint volt régen…</p>
<p>– Ha így van a dolog – szakasztá félbe a bérlő, – akkor én
kénytelen vagyok a bérletet megszüntetni. Ide hagyom a
bánatpénzemet is. De el kell mennem olyan helyre, a hol a
gyermekeimet iskoláztathassam.</p>
<p>Ezzel Dávid kiment az udvarra, s az ott csoportozó atyafiaknak
újra elmondta szándékát. Ez gondolkodóba ejtette az atyafiakat.
Egyszerre eszükbe jutott, hogy ha Dávid elköltözik, bizony a
könyveit is elviszi, s azokban sok mindenféle kölcsönök, gyapjúra,
repczére, buzára adott előlegek vannak bejegyezve; elmegy a
kimeríthetetlen hitelpénztár, mely minden jóravaló embernek
egyetlen szóra megnyilt, a nélkül, hogy valakinek odaharapta volna
a kezét. Aztán milyen zsidó következik utána? Hátha szegény lesz,
vagy vérszopó és csalárd? Hátha nem is lesz zsidó, hanem
körösztény, a ki maga is fülig adós? De már abból semmi sem lesz,
hogy a Dávid itt hagyjon bennünket.</p>
<p>Rohantak vissza a szállába; a legszájasabbik Kikőhúznyi előadta,
hogy mit végeztek odakinn. Ők nem viszik el a lelkükön, hogy ilyen
igaz izraelita, mint a Dávid, kiben nincsen álnokság, elhagyja
őket. Ha már annyiba kelt, hát legyen oskola. Van a familiának
erdeje, nádja, abból kikerül a tetőzet. Polyvát ők maguk adnak a
vályoghoz; a vályogot vessék meg és hordják be a kertészemberek,
úgy is azok veszik hasznát. <span class="pagenum"><a name="Page_61"
id="Page_61">-61-</a></span></p>
<p>Mecseki szükségesnek látta megdicsérni a fölvilágosodott jellemű
férfiakat, kik készek áldozatokkal tartani fenn azt a hazát, melyet
őseik áldozatokkal szereztek.</p>
<p>Ismét Dávid úr bátorkodott szót emelni, ha méltóztatnék a
familia helyben hagyni azon alázatos nézetét, mely szerint a tanító
fizetésére a közös jövedelmekből éveként egy ráta fa – –</p>
<p>– Helyes. Megadjuk.</p>
<p>– Világosan odajegyeztetvén záradékul: mikor a familia vágat
–</p>
<p>– És: melyből az oskolát is tartozik fűteni –</p>
<p>– Igen, mindezeket én is úgy értem; – továbbá egy pár darab
marhatartás a köz-földeken –</p>
<p>– Megadjuk – –</p>
<p>– De tulajdonjog igénye nélkül –</p>
<p>– Igen; tisztán használati joggal; továbbá minden tanítónak van
egy kis földecskéje – –</p>
<p>– Dejszen földet nem adunk; minek a préczeptornak a föld? hogy
azt bújja az oskola helyett?</p>
<p>– Egy fertály-telek falukon…</p>
<p>– «Malo adficietur si quis <i>quartam</i> tetigerit» «kihúzza a
lutrit, a ki a fertályt emlegeti.» «Nekem a préczeptor nem
osztályos atyámfia.» – Szavazott Ábel úr.</p>
<p>– Hallgassanak ki, urak! Egy fertály telek falukon is kijár a
tanítónak; nem azt mondom, hogy mi is adjunk annyit, de ha valaki
ád, azt nem ellenezhetjük. Bátor vagyok kegyes emlékezetükbe hozni,
hogy nagynevű atyánkfia, Árion úr, a neki <span class=
"pagenum"><a name="Page_62" id="Page_62">-62-</a></span>
ajándékozott harminczöt czöveknyi jogot közczélokra kívánta
adományozni…</p>
<p>«Utasíttatik kurátor, – diktálta Mecseki – hogy e tárgyban
keresse meg az ünnepelt atyafi urat, s igyekezzék kieszközölni
beleegyezését…»</p>
<p>– Én óvást teszek ellene, – dörgött Csont Ábel. – Az az atyafi
úr nőtelen, s magvaszakadása esetén birtoka a familiára
visszaszáll…</p>
<p>«Csont Ábel úr óvása figyelmen kívül hagyatván», – fejezé be
Mecseki indítványát az elnök.</p>
<p>Csont Ábel úr leeresztette maga alól a jobb lábát s a
viszonosság elvénél fogva a balt húzta föl. Majd meglátja ő, ki
lesz a preczeptor!</p>
<p>«Tehát nyolcz hold föld»…</p>
<p>– De robot munkát nem végzünk ám rajta, mint falun szokás.</p>
<p>– Nem; bele lesz írva: «A míveltetési költségek haszonélvezőre
nézvén»…</p>
<p>– Úgy nem bánjuk.</p>
<p>«A gabnafizetést 45 vékában gondolom megállapítandónak s
évről-évre közadakozás útján beszerzendőnek – …»</p>
<p>– Gabona czím alatt <i>kenyérnek való</i> értetvén, a mi
elegybúzának is neveztetik…</p>
<p>– És meg nem engedtetvén, hogy e czélból <i>valakik, valakik</i>
által személyesen megkerestessenek és az adakozásra mintegy
végrehajtásilag kényszeríttessenek…</p>
<p>«Úgy lesz. – Végre hogy indítványozó úr azt ne gondolja, hogy
más alszik, míg ő virraszt, hálás elismeréssel veendő tudomásul
bejelentem Pátróiné <span class="pagenum"><a name="Page_63" id=
"Page_63">-63-</a></span> asszony kegyes alapítványát. Ő ugyanis
száz aranyból és száz váltó forintból álló alapítványt tett a
tanítói fizetésre.»</p>
<p>Semmi riadó éljenzés. Ellenkezőleg, az ijedtség némasága.
Általános elszörnyűködés. A pártok meghökkentek. Mert a Dávid
zabja, az Ámbár Lőrincz petrenczéje, a familia fa-rátája és az
Árion czövekjussa szerintök még mindig csak elvi oldalához
tartoztak a dolognak. Piros és fehér borsószemek, melyeket Ihárosi
és Mecseki urak csak egymás ingerlésére és mások mulattatására
rakosgatnak a malomtáblára. De száz arany! Ez már nem elv. Ez méltó
arra, hogy elszaladjon tőle az ember. Mert a mily bizonyos, hogy a
többi deputatumok megannyi ágyúsánczok, melyeknek lőtávolába
semmiféle preczeptor nem merészel mutatkozni: ép oly bizonyos, hogy
a száz aranynak nem elvi immár, hanem szomorú fizikai következése
egy magyarcsizmás, attilás, kurtaszárú kazinczipipás fiatal ember
lesz.</p>
<p>Most már olyan lejtőre jutottak, honnét nincs visszatérés. A
száz arany egy rettenetes kő, melyet semmi pártszövetkezés száz
keze ki nem húz a Dunából. A Minekák fenyegető tekintetet vetettek
a Kikőhúznyiakra s tolultak ki az udvarra folytatni a
csetepatét.</p>
<p>Utoljára csak két ember maradt a szálában. Talpárdi és
Ihárosi.</p>
<p>A két férfi merően nézett egymásra.</p>
<p>Ihárosi tekintetében kérdőjelek hemzsegtek. Hát te leggazdagabb
embere a pusztának, hatalmas <span class="pagenum"><a name=
"Page_64" id="Page_64">-64-</a></span> végrehajtó eszköze a
czivilizáló hatalomnak, főnöke a megyének és oszlopembere az
egyháznak! Megbénultál-e, hogy ennyi dicső példa nem ragad magával,
megkövültél-e, hogy ennyi áldozat nem lelkesít?</p>
<p>A néma kérdést elértette a kihívott és így felelt rá:</p>
<p>– Ó te bunfordi Ihárosi! te legnagyobb szédelgője a világnak! te
Law! te Barnum! mit fundáltál ki már megint azzal a kerek fejeddel?
Micsoda száz arany az a Pátróiné száz aranya?</p>
<p>– A mivel urambátyám öregapja adós maradt a második
feleségének.</p>
<p>– Mindjárt gondoltam. Így szentül van a dolog. Majd az öregapám
megfizeti. – Aztán te Psammenith! oda mersz bolonditani arra a
hegyével lefelé állított piramisra valami boldogtalan embert? A
száz aranyod kamatját sohasem látod. A birkások elmennek a
bérletből, Dávid zsidó idehagyja a korcsmát. Juczi nénéd meghal: ki
fizeti akkor a vajat, meg a zabot, meg a szalonnát?</p>
<p>– «A holnapi nap gondot visel az ő dolgairól!» – felelt Dávid úr
példás kegyességgel. – Emlékszik-e rá tisztelt urambátyám, mikor a
tolnai Duna-kanyarulatot átmetszették? Egy hat öl széles csatornát
ástak Domboritól Gemenczig, a mire azt mondta a bogyiszlói biró:
«Mind megiszom én uram azt a vizet, a mi ezen az <i>ásáson</i>
lefolyik.» No hiszen ihatná most. Bécstől Belgrádig nincs olyan
medre a Dunának; széles, mély, egyenes. Az én dolgom is csak ilyen.
Megássuk a hat öl <span class="pagenum"><a name="Page_65" id=
"Page_65">-65-</a></span> széles csatornát, és a vízre bízom, hogy
csinálja a többit, ha Duna. Ha pedig nem Duna, akkor megmarad a
száraz árok, emlékeül a sikertelen munkának. Sikertelen volt, de
munka volt.</p>
<p>– Nagyon bölcs beszéd ez a te fúrt fejedből Dávid. – Hát aztán
te magad mivel járulsz a kollegiumod alapjához?</p>
<p>– Erkölcsi támogatással! – vakkantá ki Dávid úr.</p>
<p>– No nekem az nem terem. Hanem itt van száz forint az építésre.
Azonfelyűl kapsz harmincz mérő búzát, – nem a tanító két évi
fizetésére elpocsékolni, hanem a takarékmagtári huzavonádra, hogy a
gányókat legyen mivel eladósítanod. Száz esztendő mulva az egész
puszta belekerül a granáriumodba. Hanem aztán vége legyen a
koldulásnak. A száz aranynyal pedig elhallgass, mert calumniát
akasztok a nyakadba.</p>
<p>Bánta is azt Dávid. Fölszedte a sátorfát, hazament s leírta a
díjlevelet egy forgalomból kiment 15 kros bélyegpapirra, hogy
hiteles legyen. Azt elküldte Mecsekihez, hogy írja alá, mert ő a
keresztapja ennek a bolondságnak. Azután magához hivatott két
szóvivő Kikőhuznyit, hogy ha olyan nagyon erősködtek az iskolán a
Dávid zsidó kedveért, hát már most hitelesítsék. Azok aláírták
daczból; ne csak mindig az legyen meg, a mit az urak akarnak!
<span class="pagenum"><a name="Page_66" id=
"Page_66">-66-</a></span></p>
<h2>IV.</h2>
<p>Ihárosi beporozta az aláírásokat, borítékba zárta a hitelesített
díjleveleket és beküldötte a postára, czímezvén az x-i kollegium
Rektorának. Másfelől csőszök által felrendeltette a pusztában lakó
mindenféle szegénységet, a zselléreket, kis bérlőket, gányókat,
juhászokat, gulyásokat, még pedig feleségestől. Gyűlésre. Birság
alatt nem szabad elmaradni senkinek.</p>
<p>A szegénység örült, hogy ő is bevétetett az alkotmány sánczaiba
és életében egyszer ő is tarthat familia-gyűlést. Fel is gyűlt szép
számmal; az asszonyok is mind. Hogyne! olyan drága úrnak a szép
szavaira, mint a Nemzetes Uram!</p>
<p>Könnyű itt gyűlést tartani, mert úgy hallgatják a Nemzetes urat,
mint az angyalt. Aztán itt nincs se Mecseki, se Mineka. Maga Dávid
úr elnök is, jegyző is, szótöbbség is, általános felkiáltás is. Egy
személyben.</p>
<p>Elmondta nekik, hogy a familia miben fáradozik. Hogy milyen
lelkes alapítványok történtek. Csak maga Pátróiné száz aranyat
adott. Talpárdi nagysága egy egész granáriom buzát, melyből
takarékmagtár lesz, hogy a szegénynek sohasem lesz szabad ezután
megszorúlni élet dolgában, mert onnan mindig kaphat, a mennyi kell;
hogy lesz tanító, a ki elé járathatják a gyereket <i>télen</i>.
Voltak ugyan, a kik azt követelték volna, hogy nyáron is, de ő erre
halálig rá nem áll, inkább abba hagyja <span class=
"pagenum"><a name="Page_67" id="Page_67">-67-</a></span> az
egészet, mert ki őrzi akkor a libákat? Lesz, a ki elénekeli és
kikiséri tisztességesen a halottakat. – A tanító fizetését a
familia vállalta magára, mert ahhoz csak birtokosnak van jussa, így
tehát a nem-birtokos lakosokra semmi egyéb teher nem járul,
minthogy nehány ezer vályogot megvetnek és a fundamentomhoz való
követ kiássák, kirakják… S mivel a jelenlevő embertársak általános
hallgatásából örömmel konstatálhatja az indítvány egyértelmű
elfogadtatását, – ebben az értelemben enuncziálja és
improtokollálja a végzést, a jelenlévők neveit is bejegyezvén.</p>
<p>Akkor elővett egy üres paksamétát s abba a jelenvolt embertársak
neveit bejegyezte mind. Diktálták a neveiket nagy örömmel s
törtettek előre, hogy ki ne találjanak maradni a lisztából.</p>
<p>– Most már kedves magyar-embertársaim, válaszszanak önök magok
közül két érdemes embert, a ki a jelen gyűlés nevében a
familia-gyűlés elnökénél, Ámbár Lőrincz úrnál hálás köszönetet
tolmácsoljon. Ajánlom e tisztre Lőcs Jónás és Kezesménes Lukács
embertársakat. Ők tudnak szépen beszélni.</p>
<p>– Igen is, kérjük szeretettel, – felelt egyszerre a két
becsületes arczú galambősz öreg, – tudunk mi az urak nyelvén, mert
sokat forgottunk urak között; abban vénűltünk meg. (Hirhedt lókötő
volt mind a kettő.)</p>
<p>– Már most barátim, elbocsátom önöket áldásom kiséretében. E
napon oszlopot emeltek önök maguknak; a kor embereinek és a
felvilágosodás <span class="pagenum"><a name="Page_68" id=
"Page_68">-68-</a></span> fáklyavivőinek lenni magukat
megbizonyitván. Ez a lap – s felmutatta a paksamétát – a késő
századokra hirdetni fogja azon nagy lelkek neveit, kik önként és
minden rábeszélés nélkül szivöket-vérüket felajánlották a
népnevelés országára. Tehát a jövő hétfőn minden háznéptől egy
ember ezennel kirendeltetik vályogot vetni, illetőleg követ ásni a
kerek tóból. El ne maradjon senki, mert az aztán nem az én
szégyenem lesz ám. Azt megmondom. Itt van felírva mindenki neve, a
ki ajánlkozott. Senki sem volt vele kénytelen. Hát a ki mit magától
igért, bolondot én belőlem ne csináljon ám! Mert én nem vagyok
gyerek. Jó békességet kívánok önöknek!</p>
<p>A szegény emberek így nekibiztatva, másik héten hozzáfogtak a
vályogvetéshez. Az erősebbje ásta a tó fenekéről és rakta köbökbe a
terméskövet; munkaközben egy éltes özvegy juhász még arról is
suttogott, hogy van neki száz forintja, ő azon harangot vesz, de
nem adja addig oda, míg meg nem hal, hogy ő rá huzzák meg
legelőször. Ihárosi támogatta őket erkölcsileg; el-ellátogatott
hozzájuk, mesélt sokat, kérdezősködött a családjaikról, tüzet kért
tőlök, dohányt adott nekik. Csupa jóság volt.</p>
<p>Mikor a vályog megszáradt, a kő köbökbe volt rakva, akkor
figyelmeztette az embertársakat, hogy jó lesz ám sietni a
behordással, mert az urak csak azt lesik, mikor lesz minden készen;
egyszerre itt teremnek a szekereikkel s behordatják egy nap alatt
mind, hogy a kész munka dicsőségével dicsekedhessenek. <span class=
"pagenum"><a name="Page_69" id="Page_69">-69-</a></span> A szegény
emberek aztán – be sokra lehet velük menni egy kis hazudozással! –
elővonszolták az igáikat, gebéiket s behordogatták a falanyagot a
fundusra.</p>
<p>Vályogbehordásra a kollegiumból is megérkezett a válasz. Dávid
úr nagy kiváncsisággal bontotta fel. Ki lesz, mi lesz, hány éves
diák lesz? Micsoda ember az apja? Mert ezek mind lényeges kérdések
egy világba lépő ifjúra nézve.</p>
<p>Majd kiszédűlt a karos székből, mikor az első sorokat átfutotta.
Hihetetlen az, hogy ennyi áldozatkészségre ilyen választ adhasson
művelt ember. «Hogy ilyen fizetésre az ifjak nem vállalkoznak,
hanem ha a Tekintetes Familia a készpénzfizetést pengőben
megajánlja, a vékabuzák helyett ugyanannyi mérőt ád, a kibocsátandó
ifjúnak – míg háztartását berendezheti – sorba főzet, azonkívül a
földjeit megszántatja, magot bele a tanító adván…»</p>
<p>– Huj, huj, huj! – szörnyűködék Dávid úr, – nem olvasom tovább,
mert itt még koszorús füge is következik. – Nem is olvassa.</p>
<p>Hanem hirdet rögtön rendkívüli gyűlést rendkívüli tárgyban s ott
eredetiben felmutatja a példátlan levelet, melynek örül Mámög és
Mineka, mert imé, nem kell semmi erőt kifejteni a czél
agyonütésére, minthogy magától is meghal. A Kikőhuznyiak pedig
képmutató fájdalommal forgatják szemöket Dávid zsidó felé, hogy ők
megtettek mindent, lássa a Dávid a többit is. Látja is és
becsületes arczán világosan olvasható a komoly aggodalom.
<span class="pagenum"><a name="Page_70" id=
"Page_70">-70-</a></span> Mi lesz már most az ő gyermekeiből, a kik
három hónap óta mindent elfeledtek s most nagyobb gonosztévők, mint
akármelyik magyar gyerek.</p>
<p>– Az én ifjuságomban, – panaszkodék Dávid úr – mindig
tekintettel volt a kollegiumi professorátus az előkelőbb helyekre;
megválasztotta a java ifjakat, hogy becsületet valljon velük. Most
pedig még azt merik ide írni, hogy csekély fizetés! Hát hiszen nem
adhatunk neki viczispáni fizetést! Hát mire valók a kollegiumok, ha
tanítót sem kapni belőlük? De panasszal nem segítünk a dolgon. Ha
már mindenünk megvan, a mi kell, nem hagyjuk összeomlani a szép
épületet. Tennünk kell. S ha méltóztatnak elfogadni, az én
véleményem az, hogy vagy közakarattal neveljük az alapot a
kollegium kivánatához képest…</p>
<p>– Dejszen! Új terhet nem vállalunk. A mit igértünk (egy ráta
fa), álljuk, de tovább nem megyünk – zúdulnak fel a Minekák.</p>
<p>– Magam is ezen nézetben vagyok – fordítá Dávid úr a köpenyegét,
– de méltóztassanak meghallgatni véleményem másik részét is.
Tulajdonképpen nekünk nem tanítóra van szükségünk, mert az csak
egyoldalú szolgálatot tesz, azt is csak télen, holott mi egész
esztendőre fizetjük. Mit gondol a Tekintetes Familia, ha már ennyi
áldozatot hoztunk: kő, vályog behordva, tessék megnézni, nem jobb
volna-e papot hoznunk? Lévitát, azaz: adminisztrátort, azaz:
lelkész-tanítót, a ki tanít is, prédikál is. Hiszen erre a
fizetésre akármelyik káplán is eljön, mert jobb, mint a legjobb
káplánság. <span class="pagenum"><a name="Page_71" id=
"Page_71">-71-</a></span> Itt élhet tanulmányainak, maga ura lesz,
senki asztalát sem kell neki terítgetni. Előre kikötjük, hogy
független és önálló adminisztrátor lesz, akár püspöknek hivassa
magát. E czélból csak a papi szolgálatokért járó díjakat kell a
díjlevélbe iktatnunk. Punktum.</p>
<p>– És egy két tornyú bazilikát a Nyöszörgő-hegyre iktatnunk.
Punktum. – Dörmögte Csont Ábel.</p>
<p>Ábel úr megjegyzése ezúttal rosszaló zúgással fogadtatott.
Mindenkit elbájolt a Dávid úr ötlete.</p>
<p>– Kár a szent dolgokkal tréfálkozni! – vágta vissza Dávid úr. –
Én a tisztelt atyafi úrtól egészen mást vártam. Azt vártam, hogy
ezen javaslat után ő is meghozza a maga fillérét az oltárra, és
saját foglalkozásának gyümölcséből egy-két itcze mézet, mely nélkül
papi fizetés nem is képzelhető, lelkesülten felajánl; annyival is
inkább, mivel közülünk neki van legtöbb oka sajnálni ezen hivatal
hiányát.</p>
<p>Ezen utóbbi megjegyzés nem volt nagyítás. Ábel úr a környék
minden papjával hadi lábon állt. Szidta az atyákat úton-útfélen
pataki diáknak, debreczeni diáknak. Nem is kereszteltetett az
ortodox kokczéjusokkal, hanem hármat-négyet összevárt, akkor
szekérre rakta, felvitte Gömörmegyébe Uza-Panyitra, a hol,
részjószága lévén, pátrónus volt, ennélfogva a panyiti papnak
kötelessége volt minden ellenséges érzület nélkül keresztelni meg a
kis patrónusokat és patrónákat.</p>
<p>Most ezek és az ezekhez hasonló viszontagságok eszébe juttatták
Ábel úrnak, hogy nemcsak az <span class="pagenum"><a name="Page_72"
id="Page_72">-72-</a></span> életnek, hanem a halálnak is van
angyala, mely utóbbi, ha be talál köszönteni, messzi lesz Panyitról
hozni papot. Ezekkel a vaskalaposokkal pedig akkor se lehet birni,
ha helyükbe megy az ember, hát ha még kocsira kell őket rakni.
Förhécztelen kocsira fel nem ül az egy se. Már pedig ő a csézát be
nem küldi nekik, hiszen maga sem jár rajta, mióta az asszonyt haza
hozta. Mégis jó volna, ha helyben volna az alkalmatosság. Kezdett
olvadni szívéről a következetesség zuzmarája, s már-már ajkain volt
a <i>méz</i>, mikor Ihárosi újra kezdte.</p>
<p>– Sőt megvallom, hogy midőn énnekem e szerencsés gondolatom
támadt, ugyanazon pillanatban gondnokra is gondoltam, még pedig
egyenesen Csont Ábel úrra, mint a ki úgy képzettségénél, mint
törhetlen jelleménél fogva hivatva van a leendő lelkész
hierarkhikus czélzatainak gátot vetni.</p>
<p>– Mit! Hogy én gondnok legyek? – zúdult fel Ábel úr. – Inkább a
pusztából is kiköltözöm. – Megrázta magán a subát és odahagyta a
gyűlést.</p>
<p>Ihárosi tudta, hogy a ki a megtiszteltetés elől kiköltözéssel
fenyegetődzik, annak a szive fájdúlna meg, ha szaván fognák;
másfelől azt is tudta, hogy a megtámadott ügy élére mindig
legczélszerűbb annak legnagyobb ellenségét állítani, mert ha oda
áll, bizonyosan dülőre húzza. Ezen bölcs okokból tehát
keresztülvitte az eltávozott úrnak gondnokká választását, még pedig
<i>főgondnoki</i> czímmel, hogy a falusi kurátoroktól
<i>megkülönböztetődjön</i>. (Ne tessék deresre húzni ezt a szót. A
mai hívságos <span class="pagenum"><a name="Page_73" id=
"Page_73">-73-</a></span> évad ugyan nem használja, de a debreczeni
codex, úgyszintén a debreczeni civis is halálig nem hagyja.)</p>
<p>Azután választatott még hét presbytert, a kik a jövő tavaszi
egyházi gyűlésre, élükön Dávid úrral, testesületileg<a name=
"FNanchor_1" id="FNanchor_1"></a><a href="#Footnote_1" class=
"fnanchor">1)</a> fognak elmenni. Papot kérni az atyáktól, miután
egyházunk szervezve van immár.</p>
<p>Addig pedig vegyük le szemünket Dávid úrról. Hadd folytassa
erkölcsi támogatását, mely abban áll, hogy meghozat Posnertől egy
152-ik számú vonalozott könyvet, azt elnevezi <i>aranykönyvnek</i>
és abba bejegyzi mindazok neveit, a kik «e mi zsenge egyházunk
megalapításához járultak», megjegyezvén, hogy ez eszme Siró János
és Uherszkó Márton becsületes birkások elméjében fogamzott meg.
Ezek neve fénylett első helyen, azután jött Dávid zsidó, úgy tovább
végig a polyvaáldozókig és vályoghordókig, a kik ríttak örömükben,
mikor tudtukra esett, hogy a könyv már most be lesz terjesztve a
szent székre örök emlékezetnek okáért.</p>
<p>Hathatós fegyver volt ez Dávid úr kezében. Kéz alatt
hirdetgette, hogy van annak a könyvnek egy másik lapja is, mely II.
résznek, azaz: <i>feketekönyvnek</i> neveztetik, melyben viszont
azok nevei adatnak át a késő századok megvetésének, a kik a szent
ügytől hidegen visszavonúltak.</p>
<p>Így az aranykönyv, meg a feketekönyv rakják <span class=
"pagenum"><a name="Page_74" id="Page_74">-74-</a></span> naponkint
sorra a vályogot, keverik a sarat, hordják a nádat, a meszet, az
épületfát. A hol a könyvek nem segítenek, segít a furfang, a
magasztalás; a hol ennek is kötele szakad, Dávid úr nyakára jár az
atyafiaknak, zaklatja őket deszkáért, költségért, ajándékért,
fuvarért. Azok szidják, rútolják, Dávid úr nem marad adós. Egy pár
rozzant ajtóért még Mecsekit is megrekvirálja. Hát ne tessék
kicsinybe venni, drága Talpárdi úr, azt az erkölcsi támogatást,
mert azt feleli rá Dávid öcscse: «Csinálja utánam urambátyám, majd
én megfizetem a harmincz mérő búzát meg a száz forintot. Nem volna
jó dolgom, ha a magamét fogyasztanám, míg mást húzhatok. Magamat
mindig megtalálom.»</p>
<p>Utoljára is ez az úr egy furfangos fukar, a ki csak szóval
tudja; egy bohó majom, a kinek kedve telik benne, hogy macskákat
keressen a maga mulattatására. Majd meglátjuk.</p>
<p>És ez az egész Tekintetes Familia, mely torkig úszik a
bővségben, de isteneinek csak a hulladékokat áldozza, egy értetlen
földhöz tapadt nép.</p>
<p>Nem, tisztelt olvasó! Ez a familia egyenesen azoktól az ősöktől
származik le, a kik – Csont Ábel nyelvén szólva – egykor azt
kiáltották: «Vitam et sangvinem, sed avenam non. Éltünket és
vérünket, – de zabunkat nem.» Azért a zabbal sem maradt adós. Csak
várjunk egy kicsit, Ihárosi jól ismeri őket, s tudja, hogy a fát
sem vágják le egy vágásra, hanem a ki Á-t mond, majd B-t is utána
mondja. Ő erősen hisz a B-ben. <span class="pagenum"><a name=
"Page_75" id="Page_75">-75-</a></span></p>
<div class="figcenter" style="width: 372px;"><a href=
"images/i005hq.jpg"><img src="images/i005.jpg" alt="Dombay Máté"
title="Dombay Máté" /></a>
<p class="caption">Dombay Máté</p>
</div>
<h2>V.</h2>
<p>Az olvasó kétségkívül beleúnt már a sok gyűlésezésbe, a falusi
diplomata aprólékos furfangjaiba és egy vályogból épülendő pusztai
ház és polyvából épülendő közintézet szervezkedési kinjaiba. Pedig
még lesz módunk a gyűlésekben; most azonban pihenőre egy csendes
félhomályos szobácskába viszszük az olvasót.</p>
<p>Útközben elmondjuk, hogy az a szoba kápláni szoba s benne e
pillanatban egy fiatal ember méláz, meg sem álmodva, hogy egy
(hízelgek magamnak és könyvemnek) néhány ezer főből álló kiváncsi
sereg tart feléje. Ne féljünk, hogy a monstre-látogatás zavarba
hozza: ő csak akkor méláz, ha egyedül van; de ha meglepik, egy
pillanat alatt talpon áll s a világ legközlékenyebb embere lesz
belőle.</p>
<p>Szőke-e, barna-e, magas-e vagy középtermetű? Nem tartozik a
dologra; kiki képzelje olyannak, a minőnek egy szeretetreméltó
fiatal embert képzelni szeret. Előéletéből csak annyit jegyzünk
meg, hogy Dombay Máté egész élettörténete e két szó körül forog:
tanulás és tanítás. Tanúlt falusi oskolában mindent, a mit a rektor
nem tanított, – és tanított ugyanott, mint első gyerek mindig,
valahányszor a rektornak elébbvaló foglalatossága akadt, pedig
sokszor akadt. Tanúlt, mikor a falusi oskolából kikerűlt és szülei
a kikerűlhetetlen német szóra adták egy asztaloshoz, kinek nyelvét
és mesterségét egy esztendő alatt eltanúlta; ugyanott tanította
<span class="pagenum"><a name="Page_76" id=
"Page_76">-76-</a></span> a mestert és legényeit magyar szóra,
írásra és számvetésre. Tanúlt és tanított mikor árván maradt;
tanúlt maga erejére támaszkodni, és tanította társait mindenre, a
miben erősebb volt náluk, főként kötelességhűségre, – a mire nagy
szükség volt a demonstrácziók korában. Tanúlt theologiát, mert papi
vagy tanári pályára készűlt, s mikor a theologiai tanfolyamot
itthon bevégezte: külföldi egyetemekre szándékozott. Míg ezt
tervezgette, az alatt ismét tanúlt valamit; igen fontos dolgot.
Megtanúlta, hogy az ültetvényfának ugyan nem kell gyámol és védő
oszlop, de a kinőtt fa nem boldogúlhat ilyesmi nélkül; más szóval,
míg diák az ember, addig semmi szüksége pártfogásra, hanem a mint
kinőtte a tógát, azontúl elengedhetetlen feltétele a földi létnek a
pártfogás, mely nélkül a ki szűkölködik, bizony nem mehet
egyetemekre, mert az egyetemi ösztöndíjakat boldogabb halandók
nagyramenendő csemetéi seprik be Jénában úgy, mint Heidelbergben. Ő
viszont megtanította a rajta sajnálkozókat arra, hogy ösztöndíj
nélkül is lakhatik az ember két évig Bázelben és Edinburgban
olyformán, hogy hat órát egyetemen, hatot pedig az asztalos
műhelyben dolgozik naponként, ekként kötelezvén a testet a lélek
táplálására, s egyszersmind arra is, hogy a hazajövetelre egy láda
idegen könyvet, útiköltséget s a következő kápláni szűk esztendőkre
némi kis tartaléktőkét takargasson meg.</p>
<p>Itthon valami nagyúri csemete nevelésére vállalkozott; azonban
egy év alatt meggyőződött arról, <span class="pagenum"><a name=
"Page_77" id="Page_77">-77-</a></span> hogy a csemete az ő
közreműködése nélkül is azzá lehet, a minek indult, t. i. nagy
úrrá. Megköszönte a hivatalt, letette a vizsgát és kápláni
alkalmazást nyert egy nagy városban.</p>
<p>Itt már alig tanúlt (mit is tanúlhatna már többet), csak
tanított.</p>
<p>Tanította környezetét, a nélkül hogy maga akarta, vagy a
környezet észrevette volna. Igéző beszéde foglyul ejtett minden
embert, hogy a ki vele találkozott, nem bírt tőle megválni: mint a
két tanítvány Emmausnál, mikor azt mondta a mesternek: Maradj
velünk, mert beestveledik.</p>
<p>Tanított a kathedrában. Egyszerű mesterkéletlen előadással,
melynek minden szavát mély meggyőződés és meleg szeretet hatotta
át. Lehetetlen volt a szíveknek e nyilak, a szemeknek e sugarak
előtt zárkózni. A férfinép csodálta, a női közönség halk sóhajjal
gondolta el: Boldog a méh, mely téged hordozott. Úgy tisztelték
mint magát az öreg atyát. A mit az öreg úr nem is vett szívére;
csak a Nagytiszteletű asszony duruzsolt miatta, hogy ugyan mit
tudnak szeretni azon a nyápicz emberen. Káplán káplán!</p>
<p>Tanított szívével, az ő áldott jó szívével. Maga is
gyermekkorától fogva árva és rokontalan, kimondhatatlan
rokonszenvet érzett azok iránt, a kik az életnek egy vagy más
keresztjét hordozták, a kiknek homlokán az ő mélyen látó szemei (a
szeretet mindig mélyen látó) fölfedezték a fájdalom titkos
pecsétjét; véghetetlen szeretetet a gyermekek iránt. Minél
vidámabbak, minél ártatlanabbak, <span class="pagenum"><a name=
"Page_78" id="Page_78">-78-</a></span> minél nemesebb lelküek
voltak, annál inkább szerette őket sajnálatból. Mert mennyi
szenvedés, mennyi szenny és mennyi csalódás vár rájok.</p>
<p>Azután volt a városban egy <i>nőképző intézet</i>. Nem merem
<i>felsőbb leányiskolának</i> nevezni, mert az igazgatónő sajtópört
kezdene ellenem, hogy kisebbítem az intézetét. Hát legyen
<i>nőnövelde</i>. Még pedig nevezetes és sikeres nőnövelde. Ott a
kisasszonykák fél év alatt megtanúltak zongorázni, mert a zongorát
maga az igazgatónő tanította. Fél év alatt németűl (mert «az ég
<i>egy</i> kincset ad minden hazának») – mert a német nyelvet a
zsidó tanító tanítja. Fél év alatt francziául, igazi franczia
mosziőtől. Fél év alatt rajzolni. Mindent fél év alatt, mint a 27
kros bolt. Csak egyetlen egy csorbája volt az intézetnek, mely
miatt nem versenyezhetett a fővárosi legelőkelőbb hasonnemű
intézetekkel. Az angol nyelv.</p>
<p>Könnyű kitalálni, hogy az új káplánra az igazgatónő azonnal
kivetette a hálót. «Két órát hetenként.» «Tehát csak egyet.» «Van
vagy nincs haszna vagy szüksége, ne tessék azzal gondolni; legalább
azoknak, a kik szeretnének, legyen alkalmuk megismerkedni az angol
irodalommal.»</p>
<p>Mielőtt határozott választ nyert volna, rögtön kihirdettette a
helyi lapban, hogy «intézetében ez évre az angol nyelv is fel
<i>lett</i> ölelve a rendes tantárgyak közé, Tanítja Dombay úr
Edinburgból». (Értsd nem is holmi Londonból, hanem sokkal feljebb:
Edinburgból.)</p>
<p>Dombay nem akarta meghazudtolni az igazgatónőt, <span class=
"pagenum"><a name="Page_79" id="Page_79">-79-</a></span> tehát –
meghazudtolta önmagát. Ajánlkozott naponkénti egy órára, mert a
heti két órát kevésnek találta.</p>
<p>Mikor az első héten megismerkedett a kisasszonykákkal,
megsajnálta a szegény kis teremtményeket. Az apai háznak ezeket a
jövendőbeli papagájait, a kik a <i>nevelőben</i> két év alatt
megtanúlnak mindenféle tudományt; a kik által beoltatik a
nemzettestbe hetedíziglen az a meggyőződés, hogy a német nyelv
mellőzhetlen kelléke a neveltségnek; a kik megtanúlják szavalni a
<i>Szép Ilonkát</i> – tanúlnak világtörténetet és egyetemes
földrajzot, – úgyszintén Magyarországét is; és a kiknek kézirásuk
tele van a hibák minden nemével – – – – Ah! szegénykék «német szón»
vagytok bizony ti. Jól mondja apátok, akárhogy bizonyoz a mama,
hogy az «Nevelő».</p>
<p>Dombay – s itt hazudtolta meg magát – letett az angol nyelvről,
a melyre igérkezett. Nem gyötri őket, eleget gyötrik mások. Inkább
enyhíteni kivánja nyomorúságukat, szépíteni világukat.</p>
<p>Beszélgetett velük; a leánykák figyelemmel, szeretettel függtek
ajkain. Más tanár szavai feliből-harmadából maradtak meg náluk, de
abból, a mit Dombay mondott, egy szó el nem veszett.</p>
<p>Lassanként figyelemre szoktatta őket, azután fogalmaztatta velök
a hallottakat, a hibákat igaz szívjósággal kiigazgatta. Válogatott
műveket olvasott, olvastatott, magyarázott; fölfedeztette velük
azt, a mi szép, vonzó, megragadó van a költői kifejezésekben és
rajzokban, s megszerettette a mi nehéznek <span class=
"pagenum"><a name="Page_80" id="Page_80">-80-</a></span> és
unalmasnak látszott előttük. Megtanította őket hazájuk nyelvének és
irodalmának ismeretére.</p>
<p>Atyának ifjú, játszótársnak nagy, rokonnak idegen: egy édes jó
testvér volt; bizalmas és finom, gyöngéd és komoly,
megközelíthetetlen távolságban, s mégis közvetlen közelükben, úgy
bánt velük, – mint gyermekekkel, mint szent gyermekekkel.</p>
<p>Azok a tiszta szemek!</p>
<p>Nem gondolt arra, hogy egy párt ezek közűl örökre magához igéz.
Hogy egynek a kiröpülők közül köt a szárnyacskája alá egy finom
selyemszálat, a melynek segélyével fölkeresheti s magához vonhatja
az elrepültet, mikor eljön a tavasz? Hogy ez neki csak egy titkos
mély pillantásba kerül, melyről nem tud számot adni, sem a ki adta,
sem a kire esett?</p>
<p>Nem.</p>
<p>Vagyonos házak sarjai mind, kiknek az élet sokkal többet
megadott, mintsem az ő részvétére szorulnának. Ha volna közöttük
egy árva, egy irgalomból felfogott – –! Mert részvét és szerelem,
ez a kettő nála egy, legalább majdnem egy.</p>
<p>A kik az intézetből időközben eltávoznak, mind megteszik nála a
búcsu-látogatást, s hagynak nála valami szép emléket, kis kezeik
drága munkáját; és egy pár forró könnyet, kis szívük hálájának múló
zálogát.</p>
<p>Egy közülök – egy szép szőke sarjú leányka – váratlanul kellvén
távoznia, nem gondoskodhatott idejében méltó emlékről, de azért
megtette a búcsu-látogatást anyjával. <span class=
"pagenum"><a name="Page_81" id="Page_81">-81-</a></span></p>
<p>– Dombay úr kérem…</p>
<p>Akkor sírva fakadt, lehajolt és kezet csókolt az ifjúnak,
mielőtt az kezét kiszabadíthatta volna. Azután megkapta a másik
kezét, azt is megcsókolta.</p>
<p class="center">*</p>
<p>Tehát abban a szobában, a hová bekopogtatunk, Dombay Máté méláz
a kanapén.</p>
<p>A szoba nőies tisztasággal van gondozva, miből azt
következtethetnénk, hogy lakója örök nőtlenséget esküdött.
Leánykák! gyűlöljétek az olyan ifjú embert, a kinek szobája izlés,
rend, tisztaság dolgában vetélkedik a tietekkel: az nem fog
szorúlni a ti gondjaitokra. Tiszteljétek ellenben azt, a kinek
asztala rendetlen, szobája sepretlen, nyakkendője kötetlen stb.,
mert az ilyennek van szüksége segítőre, a ki mindenkor mellette
légyen.</p>
<p>A szokatlan kézcsók története állandó helyet foglalt Dombay
lelkében. Még most is érzi kezein a szőke leányka ajkainak édes
melegét.</p>
<p>Micsoda indulatnak volt a kifejezője ez a kézcsók? Talán a
szégyené csupán? Fájt a leánykának, hogy ő semmi emléket nem tud
adni, holott az <i>úgy szokás?</i> Talán a háláé, melyet az okos
leányka társainál élénkebben érzett? (A hálához mindig ész kell;
korlátolt elmék ritkán tudnak hálásak lenni.) Talán a csodálaté? –
– Azok a mély tüzű kökény-szemek oly figyelemmel függöttek az ő
beszédein! Talán… Itt elpirúlt Dombay. Abbahagyta a találgatást.
Megrettent a gondolattól, hogy akarva vagy akaratlanul titkos
vonzalmat kelthetett <span class="pagenum"><a name="Page_82" id=
"Page_82">-82-</a></span> maga iránt valakiben, a ki mellett ő az
atya és anya hűségének egy részét vállalta magára.</p>
<p>– El innen! – szólt, jobb kezével meglegyintve homlokát, mintha
valami fantómot akarna elűzni. – Áruló! Feledni tudnád a te szegény
kis Jundádat?</p>
<p>És akkor a szegény kis Jundára gondolt. Újra átgondolta és
elmondta magának megismerkedésének egész kis regéjét.</p>
<p class="center">*</p>
<p>Junda árva leányka volt, kivel Dombay a múlt őszszel találkozott
először. A gyász hozta őket össze.</p>
<p>A múlt ősszel dúló járvány elragadta Junda atyját, a ki Tarhalom
lelkésze volt. A váratlanúl elhúnyt lelkész végtisztességétől a
hivataltársakat távoltartotta a rettegés: családos ember nem megy
járványos helyekre. Úgy hogy a két avagy három prédikáczió helyett,
mely egy állásbeli lelkészt megillet, a boldogúlt atyának csak egy
rövid ima jutott, az is csak egy közönséges káplántól mondva. A
káplán Dombay volt.</p>
<p>Alig hantolták föl az atya sírját, megbetegedett az anya s
harmadnapra ismét megjelent Dombay imádkozni az anya koporsója
felett.</p>
<p>A temetési szertartás itt is ugyanaz volt, csakhogy most a
közönség még gyérebb, – s az öt gyermek sírása meg szívszaggatóbb
volt. A négy kisebb folyton kiáltozta: «Anyám, anyám!» Az ötödik
csak halkan zokogott, fehér kendőcskéjével eltakarva szemeit. Ez
volt Junda. <span class="pagenum"><a name="Page_83" id=
"Page_83">-83-</a></span></p>
<p>A koporsót kivitték a temetőbe, az anyát letették az atya mellé.
Az üvöltő jajokba belezendűlt a vigasztaló zsoltár:</p>
<div class="poem">
<div class="stanza"><span class="i0">«Már lelkem dicső széked
körül<br /></span> <span class="i0">Szent szined látásának örül –
–»<br /></span></div>
</div>
<p>A vén ákáczok bús kétkedéssel hajtogatták ágaikat az ének
szavára (mert a vénebbje megcsontosúlt skeptikus), mintha azt
kérdezték volna: hát tud örülni? míg a fiatalabb csemeték
aláhajolva gyöngéden simogatták az árvák fejét másodvirágos
lombjaikkal.</p>
<p>Úgy lesz, úgy lesz, szegénykék! Bízzatok! Nézzétek, mi is
másodszor virágzunk.</p>
<p>Az éneklés alatt a gyér közönség szétoszlott, fölkeresni,
elsiratni a maga halottját. Minő szép látvány volna az, a mint az
élő a holt fejfájára borúl, ha nem volna benne annyi ámítás; minő
drágák volnának azok a könyek, ha a halottnak volnának szánva és
nem a világnak!</p>
<p>Csak az árvák maradtak ott és Dombay. Junda megtörölte szemeit,
kézen fogta a két kisebb testvért s a két nagyobbat maga előtt
útnak indította.</p>
<p>Menjünk haza.</p>
<p><i>Haza</i>.</p>
<p>E szóra újra kicsordúlt szeméből a köny és fényes ösvényt
hagyva, alászaladt orczáján.</p>
<p>Dombay elkisérte az árvákat s búcsuvételkor megkérte Jundát,
hogy ha ügyei elrendezésénél szolgálatára lehet, parancsoljon
vele.</p>
<p>Jundának erre nem volt szüksége. Testvéreivel <span class=
"pagenum"><a name="Page_84" id="Page_84">-84-</a></span> együtt
másnap nagybátyjához költözött, a ki szintén lelkész volt egyik
közel faluban s a nagybátya elintézte, rendbehozta az árvák ügyét,
biztosította örökségüket.</p>
<p>De Dombay nem feledhette azt a jelenetet, melyet a sírdombnál
látott. Mikor a legidősebb árva megtörli szemeit, mint a ki tudja,
hogy már most ő a család feje, a kinek ennélfogva sírni nem szabad;
a ki tudja, hogy az öt testvér között csak egy az árva – ő maga,
mert a többinek van anyja – és ez anya ő maga –: mintha az élet és
halhatatlanság angyalát látta volna állani a sír felett, a mint
mondja a kicsinyeknek: «Mit féltek kicsinyhitűek! A ti angyalaitok
látják a ti mennyei atyátok orczáját mindenkor.»</p>
<p>Annyi bátorító volt azoknak a sötét szemeknek könyek közül
ragyogó sugáraiban! Dombay megszerette azt az alakot ott a sírdomb
előtt. Nem akkor, mikor sírt, hanem akkor, mikor megtörülte szemeit
és azt mondta testvéreinek: menjünk haza; holott egymaga tudja csak
az öt közül, hogy nincs «haza».</p>
<p>Néhány nap mulva meglátogatta Jundát új hazájában.</p>
<p>A leányka egy pár czipőcske fényesítésével foglalkozott a
folyosón. Az érkező láttára nem rejtette el hirtelen a czipőcskét
(kis testvérjéé volt), hanem csendesen letette s kezett nyujtott az
ifjúnak. Azután fölvette ismét s nehányszor végig simította a puha
kefével.</p>
<p>– Ha megengedi, bevégzem munkámat, mert az <span class=
"pagenum"><a name="Page_85" id="Page_85">-85-</a></span> ifjuúr
nagyon kényes a czipőire. Visszaveti, ha meg nem látja benne a
gömbölyű képét.</p>
<div class="figcenter" style="width: 373px;"><a href=
"images/i006hq.jpg"><img src="images/i006.jpg" alt=
"– Ha megengedi, bevégzem munkámat." title=
"– Ha megengedi, bevégzem munkámat." /></a>
<p class="caption">– Ha megengedi, bevégzem munkámat.</p>
</div>
<p>Az ifjúnak tetszett ez a keresetlen modor. Sem nem szégyenli,
sem nem mutogatja, a mivel foglalkozik.</p>
<p>Megismerkedett a nagynénivel és nagybácsival. Kedélyes,
szeretetreméltó öreg pár, kik egymást elkényeztették, – s most a
kényeztetés gondjait Jundára ruházták át.</p>
<p>Junda lett a háznak mindene.</p>
<p>Kis testvérei gondozása, tisztántartása; cselédre, konyhára
ügyelés: a nagynéni ozsonnájának elkészítése, kedvencz könyveinek
felolvasása: ez az ő belügyminiszteri tárczájához tartozott.</p>
<p>E mellett a felség személye körüli miniszterkedés sem volt
terhére. Értjük a felség személye alatt a nagybácsit.</p>
<p>Könnyű a készet hallgatnod, nyájas olvasó, mikor a nagybácsi
prédikál. De tudnád csak, hogy szombat este Junda keresi ki a
nagybácsinak a holnapi szent-leczkét, azután jegyzékkel megjegyzi,
hogy a nagybácsi egyszerre rányithasson; kikeresi és megjegyzi a
mondandó téli, tavaszi stb. imádságot is, már a mint az idő
kivánja; hogy vasárnap reggel Junda áll őrt a nagybácsi múzeuma
fölött, hogy semmi fölösleges alkalmatlankodás ne botránkoztassa az
elmélkedőt; hogy a palást, a kalap, a tóga előkészítése, két fehér
zsebkendővel a zsebekben, megint csak a Junda dolga; azután egy
kézcsókkal elbocsátani a nagybácsit és szemeivel kisérni egész a
czinteremig; ebéd alatt ismét a hallott <span class=
"pagenum"><a name="Page_86" id="Page_86">-86-</a></span>
prédikácziót részletezni, szép gondolatokat kiemelni s az egészet
kellőleg megdicsérni, mely dicséret a bácsinak annál jobban esik,
mert rég volt benne része; valamint ha az öreg úr ebéd után rá
fogja a messzelyes üvegre, hogy nem volt tele, bebizonyítani, hogy
de igenis, még most is tele van; ebéd után kikeresni a kedvencz
pipát s minden finnyáskodás nélkül kézbe szolgáltatni: no meg a
kurrenseket lemásolni, mert a rektor mindjárt papi zsarnokságról
panaszkodik, ha egy betűvakarintást kell neki tenni: Jundának pedig
olyan szép folyó irása van, akár egy filozófus deáknak.</p>
<p>Hát ne mondja senki, hogy a felség személye körüli miniszternek
semmi dolga sincs!</p>
<p>Néha megtörténik nagy ritkán, hogy a nagybácsi dúl-fúl,
költözködik. Ráfogja a nagynénire, hogy beleavatkozik a hivatalos
dolgaiba, a dékánra, hogy alamuszi, a kurátorra, hogy egy követ fúj
a nótáriussal, a mesterre, hogy hizelkedik a népnek, az esperesre,
hogy basáskodik, azután leül és el kezd írni egy vezérczikket az
egyházi lapba a papi tekintély csökkenésének okairól; de minthogy
annak annyi oka van, hogy egy délelőtt megírni nem lehet, abba
hagyja, kimegy az udvarra, ott beleköt a kis Jóskába, hogy
gölöncsérinasnak adja, a mért sáros a czipője. Minthogy pedig Jóska
a legkisebb gyermek s így Junda védencze: Junda elkezd vizsgálódni,
hogy honnan támadhatott a nagybácsi <i>hód</i>ja. Végre a nagybácsi
csizmáin akadnak meg a fekete szemei.</p>
<p>Ahán! Új csizma! Szorít! <span class="pagenum"><a name="Page_87"
id="Page_87">-87-</a></span></p>
<p>Szorít. Hiszen azt tudja a nagybácsi is, de azt már nem tudja,
hogy rossz kedvének ez az oka.</p>
<p>Junda alig várja, hogy a nagybácsi déli álomra dőljön, rögtön
kicseréli az ártalmas csizmákat. Oda lop egy pár öreg habdát, míg a
háborúság-szerzőket visszaküldi a mesterhez s kisámfáztatja
kegyetlenül.</p>
<p>Nagybácsi felkél, felhúzza a habdákat, mintha kicserélték volna,
pedig csak a csizmák vannak kicserélve; kimegy, mosolyog és
szégyenkezik; kedvét keresi a nagynéninek, a Jóskának, a dékánnak,
a mesternek; az esperesnek megbocsát és kegyelmet ad a papi
tekintély csökkenésének. Békét köt mindenkivel, – csak Jundával
nem, mert a Junda személye a’ nélkül is szent és sérthetetlen.</p>
<p>Azután napestig töprenkedik, hogy miként kelhetett ő fel ma
reggel ballábbal.</p>
<p>A csizmákra nem is gondol.</p>
<p>Pedig minden háborúság szerző oka nem a sátán, hanem a
csizmadia-czéh. Jó kényelmes csizmákban minden ember tagja a
békekongresszusnak. De szűk csizmában a bárány is tigrissé
változik.</p>
<p>Így Törökország bukásáért a mi érdemes csizmadiáink a felelősek.
Ha ők a háború kezdetekor valamivel szűkebbre vették volna a
mértéket a miniszterium lábáról, most már Kiev alatt volnánk.</p>
<p>Ámde ez a magas politikához tartozik; mi maradjunk csak a
lelkészi udvarban.</p>
<p>Junda figyelmes gondjai szeretetre mutató találékonysága,
őszinte hívsége a megnépesűlt ház életét megnépesítették! A boldog
öreg pár még <span class="pagenum"><a name="Page_88" id=
"Page_88">-88-</a></span> boldogabbnak érezte magát a gyermekek
között. Nem is hitték, hogy ennyi gyermekkel ilyen kevés baj van.
Ilyen kevés ám! Nincs azokkal semmi baj, azt mondja Junda is.
Tiszták, engedelmesek, rendtartók. Junda felel valamennyiért.</p>
<p>Dombay élesen látó lelke néhány látogatási óra alatt átismerte
Jundát. Látta minő könnyű szívvel, jó kedvvel hordozta a
kötelességek egész hosszú nehéz lánczolatát, hogyan foglalja
gondjaiba új szüleit és kis testvéreit, figyelmes tekintetének egy
mozdulatával igazgatja a gyermekeket, a nélkül, hogy valaha
zsémbelne rájuk, míg másik tekintete az öregekre villan át s
kitalálja, mi lesz kedvükre.</p>
<p>Elgondolta magában, nem azt, hogy ez a leányka egy férfit
boldoggá tehet, mert kincs, hanem azt, hogy ez a leány méltó arra,
hogy egy derék ember boldoggá tegye.</p>
<p>Hitte, hogy e boldogító tisztre ő van hivatva, s magatartását ez
az önbizalom irányozta. Nem nyilatkozott, de a két lélek tudatával
bírt a kölcsönös vonzalomnak, mely minden nyilatkozatot
feleslegessé tesz. Mindkettő természetes és nyilt lélek: olvastak
egymás szívében; ugyan mi szükség lett volna szavakra?</p>
<p>De ez a vonzalom nem az a vak, heves, égető és kizáró indulat
volt, mely a közönséges szerelmet jellemzi, s melynek első, utolsó,
egyetlen szava ez: «Nálad nélkül nem élhetek.» «Vagy te, vagy a
halál» stb. Az ő vonzalmuk nem csapott ilyen magasan az üres
levegőbe; az a néma tekintet csak ennyit mondott: «Veled szeretném
átélni az életet. <span class="pagenum"><a name="Page_89" id=
"Page_89">-89-</a></span> Nem akarnám, hogy más tegyen boldoggá; én
szeretnélek azzá tenni.» Ennyit és nem többet de ez elég volt, mert
ez igaz volt.</p>
<p>Különben is, hol van még az az idő, mikor erről világosabban
lehet szólni. Dombay két évet töltött egyetemen, egy évet
nevelőségben: egyik sem olyan hely, hol a gyakorlatot alaposan meg
lehetne tanúlni. Legalább az atyák azt mondják. Ő még csak <i>egy
éves</i> káplán-számba megy, ha Bazileában járt is. Más is járt
ott, de sort várt.</p>
<p>Mind e mellett is megtörtént az a rendkívüli eset, hogy a
tarhalmi egyház közönsége, a Junda atyja halálával ürességbe jött
hivatal betöltésénél nem akart élni választási jogával. Ő nekik
nincs választottuk, ők nem ismerik az atyákat, annálfogva az
esperes-atyára bízzák, ajánljon nekik valami jó papot. Mely bölcs
elhatározását a tarhalmi értelmes közönségnek az egész traktus nagy
helyesléssel fogadta. Ez már jóravaló nép, ez már értelmes
közönség. De bezzeg megváltozott a világnézet, mikor megtudták,
hogy az esperes-atya mellőzve érdemekben megőszült saját régi
szolgatársait, valami széllel bélelt, ebenlóggós (mert lehetetlen
az, hogy a ki Angliában járt, széllel ne volna béllelve és plaidet
ne viselne) inczifinczit, valami Dombay nevű káplánt ajánlott, a
kiben az együgyű tarhalmiak meg is nyugodtak, várván az
egyházmegyei gyűlés megerősítését.</p>
<p>Dombay örült a váratlan szerencsének, nem a szerencse nagy volta
miatt (volt benne önérzet és bátorság nem tekinteni a szerencsét
nagynak), hanem <span class="pagenum"><a name="Page_90" id=
"Page_90">-90-</a></span> azért, hogy bálványozott tervét tovább
építheti, be is fejezheti. A szegény kis Junda atyja örökjébe
léphet, oda viheti, ott nevelheti kis testvéreit. Minden gondjainak
meg lesz a jutalma. Az ő oldala mellett.</p>
<p>Imé az a fiatal ember, a ki a kanapén méláz, – és a kinek neve
Dombay Máté, – ilyen gondolatokkal foglalkozik; – közbe-közbe
mintha légy szállana homlokára, a kit onnan el kell neki hajtani.
Az a légy pedig annak a kézcsókos szőke leánykának az emléke, a
kinek ajkainak melegét még most is érzi kezein, s a kinek elűzött
alakja erőszakkal visszatér, – s félig elfogja a világosságot az
ifjú szemei előtt, hogy ne láthassa teljes fényben a szegény kis
árva Jundát.</p>
<p>Most, – miután bepillantottunk Dombay Máté szobájába és szívébe,
– hagyjuk magára ábrándjaival, repüljünk át néhány hónapot és
mértföldet, szálljunk le Fűzvárnak kellőközepébe és szaporítsuk
számát annak a «számos közönségnek», mely a fűzvári egyház nagy
termében az egyházmegyei közgyűlés érdeklődő tanujaként
gyülekszik.</p>
<h2>VI.</h2>
<p>Szép azt látni, mikor az ilyen gyűlésre seregelnek.</p>
<p>A kálvinista kanonokok, a hogy szokták nevezni a világi urakat,
a kik a papok többivel közösen gyakorolják az egyházigazgatás és
egyházi biráskodás <span class="pagenum"><a name="Page_91" id=
"Page_91">-91-</a></span> tiszteit. Urak, hivataluknál,
születésüknél, vagy érdemüknél fogva.</p>
<p>De bármily magas az a hivatal, az a születés, az az érdem,
melylyel a világban kitűnnek, sohasem utasítják vissza azt a
megtiszteltetést, melyben husz-huszonöt parasztközség őket
részesíti az által, hogy megválasztja világi tanácsbirónak vagy
épen főkurátornak.</p>
<p>Főispánok, kik ma egy egész megye összes értelmiségének
tanácskozását vezetik s holnap féldélig vizsgálnak egy öreg-bötűs
számadást, melyből ki kell sütniök, hová lehetett az a 2 frt 20
kr., a melyről számadó hit alatt kész erősíteni, hogy ő el nem
sikkasztotta.</p>
<p>Rengeteg gazdák, kik tegnap fél óra alatt megkötöttek a
kalmárral tízezrekre menő szerződést, s ma azt veszik érett
megfontolás alá, hogy a vadormi tanító fizetésébe járó kánikuláris
csirke darabonként 20 vagy 25 krért legyen-e méltányosan
megváltható.</p>
<p>Ügyvédek, kik tegnap uradalmakért pöröltek, ma pedig egy
kenderföld termése tárgyában mondanak véleményt, s e czélból
elolvasnak még ma éjfélig két koncz dokumentumot.</p>
<p>Államférfiak, kik tegnap a fölött határoztak, hogy akczióba
lépjenek-e Oroszország ellen, ma pedig eljönnek ide véleményt
mondani az iránt, vajjon azon «egy mázsa húson», mely a kéresdi
lelkész konvencziójában írva találtatik, marhahús értendő-e, mint a
prédikátor pretendálja, vagy pedig juh-hús, mint az előljárók
állítják, azon okon, mert az ő községükben nem mérnek marhahúst.
<span class="pagenum"><a name="Page_92" id=
"Page_92">-92-</a></span></p>
<p>Ünnepelt költők, az eszményi fenség udvarnokai, kik itt a prózai
zöld asztal unalmas tanácskozásai alatt feszült figyelemmel vetik
papirra az atyák torzképeit.</p>
<p>Nagyszakállú országgyűlési képviselők, kik tegnap vérig
harczoltak a romániai vámegyesség ellen, s most visszatorlásul
vérig engedik magukat sarczoltatni a román és szerém misszió
élelmes elnöke által.</p>
<p>Parlamenti pártfőnökök, kik tegnap az egész másik oldalt
megpuhították egy nagy beszédben, s ma engedik magukat semmivé
tétetni a falusi prédikátor buzgó ékesen-szólása által, s az izzadó
férfiúnak udvarias mosolyban fizetik le a győzöttek sarczát.</p>
<p>Nem hosszú, nem drága nekik az az idő, a mit ezen apró-cseprő
ügyekben elvesztegetnek. Mert ezek az apró-cseprő ügyek
homokszemek, – de egy nagy drágakőben.</p>
<p>Itt jőnek a fűzvári egyházmegye világi férfiai. Ez a fiatal
mágnás, a ki imént tért haza Zürichből, az egyházi ügyekből ugyan
édes-keveset tud, de majd beleszokik, hiszen minden apja, öregapja,
koadjutor-kurátor volt Bodrog-Keresztúrtól fogva a mai napig.
Kötelessége neki is. Azután jön jószágigazgatója, a ki a zöld
asztalnál a fiatal gróf előtt foglal helyet, mint rangban és
hivatali idejére nézve elébb való. Azután másik két úr, kiket a
harmadik vármegyéből szólított ide a kötelesség. Azután Talpárdi
Gáspár, a segédgondnok, a ki helyben Fűzváron lakik ugyan, de azért
a szomszéd utczabeli <span class="pagenum"><a name="Page_93" id=
"Page_93">-93-</a></span> főnöki lakásáról ötlovas hintóban jő a
parókhiáig, mert a dignitás azt kívánja; hozván magával
elnöktársát: az esperest is.</p>
<p>Az udvaron és kapu előtt csoportoznak a gyűlés alkotó
tagjai.</p>
<p>Ott van N. t. Fúrfaragó úr, a ki azért neveztetik Fúrfaragónak,
mert örökké statutumokat fúr-farag; zsebe tele van ház-szabály,
lelkész-választási, káplán-tartási, káplán-elhelyezési,
simonia-korlátozási, beiktatás-rendezési s több efféle
javaslatokkal. Az atyák reszketnek tőle ha látják, mert tudják,
hogy a gyűlés az ő jelenléte miatt egy nappal tovább fog tartani, a
mi a traktusnak 125 frtjába kerül. Úgy fognak ki rajta, hogy minden
indítványát rövid úton a szuperintendencziára terjesztik. Bajlódjék
vele a püspök.</p>
<p>Emitt búskodik tiszt. Kérges úr, a kinek van egy Pitavalja,
melyet csak azért tanulmányoz, hogy az ott előforduló
kriminálitásokat sorrend szerint ráragassza mindazon ifjú
atyafiakra, a kik elég szerencsétlenek magukat valami rendes
hivatal elnyerésével kecsegtetni.</p>
<p>Emitt emelkedik tiszt. Rúth Mihály úr, a kit a traktus bölcsének
neveznek, mivel minden embert összeszamaraz: az öregeket, mert már
vének; az ifjakat, mert még gyerekek. Könnyű neki, lévén középkorú
férfiú. Büszke a függetlenségére, mert őtet semmi hivatallal vagy
kegyes mosolylyal le nem lehet kenyerezni annyira, hogy kivételt
tegyen valakire nézve azon kollektiv czím alól, mely alá az egész
emberi nemzetet fentebb összefoglalta. <span class=
"pagenum"><a name="Page_94" id="Page_94">-94-</a></span></p>
<p>Item: Effendi Kucsuk Mehemet Ali Seitán Ibrahim. A hogy a
találós eszű rektorok tiszt. Hegyenvölgyi uramat négyszemközt
emlegetik, kiknek ő <i>Dallaeusuk</i>. Egy napi járó földre maga
körül minden felekezeti tanítót kipusztított már, s a helybeli
oskolát csak azért nem tette községivé, hogy legyen kit nyaggatni.
Különben született körlelkész s ha beül valami examenbe, addig
onnét ki nem jön, míg a mestert ki nem vexálja a templomból.</p>
<p>Hát azok a mesebeli prédikátorok, a kik Tompával az öreg
harangozó vállaira támaszkodva kimennek a temetőkertbe, talán nem
is azért, hogy a Szép Julcsa fejfáját megnézzék, hanem hogy az a
kis sarjú megszáradt-e már és a szilvát nem horgászták-e el a
lovászgyerekek, minthogy az ó és új temetők haszna a prédikátoré,
nem egyszersmind a nyesedék is. A kiknek méhesük a tudomány,
múzeumuk a buzgóság, nagyszobájuk a vendéglátás, háznépük az
erkölcs, udvaruk a rend és tisztaság tüköre. A kik a főispán, a
földesúr, a királyi herczeg, a váczi püspök tiszteletére palástosan
megjelennek a küldöttséggel, és örök hálával emlegetik, hogy ő
méltósága vagy exczellencziája milyen kegyesen szóba ereszkedett
velük. A kiknek szép simára borotvált piros arczuk világosan utal
arra a a szívjóságra, melylyel egész környezetüket boldogítják.</p>
<p>Ha csak azokban a marczona alakokban nem keresed, a kik a
folyosón egy csoportban állva beszélgetnek! Őszbe keveredett
szakálluk honvédkapitányokra mutat; pedig ha ez a szakáll eltűnnék,
<span class="pagenum"><a name="Page_95" id=
"Page_95">-95-</a></span> menten előtted állna az az eszményi
jóság, a kit könyvekből ismersz. Úgy van! Ezek is úgy kezdék az
életet. Szép Schwarzenbergbarkóval, bajusztalan, szakálltalan.
Mikor aztán eljött az idő, megeresztették a magyar díszt.
Beszélhetett aztán esztendők fordultával a magas helytartóság, hogy
az «úgynevezett egész szakáll (Vollbart) hordozása általában
betiltatik, az arczszakáll és bajusz viselése pedig minden
túlzástól távol és oly szabály szerint engedtetik meg, hogy az áll
a száj végétől (Mundwinkel) lefelé teljesen borotválva legyen». –
Csak azért is! Még bojtorjángyökér-esszencziával is! Beszélhetnek a
fiatal óriások, hogy a papi tekintély megölője a szakáll! Hát nincs
ő nekik tekintélyük? Nézzétek a nagybácsit azzal a rengeteg
zászlóval! Meri annak a kezét megtapogatni a fiókfalvi presbyter?
Vagy mer annak az ablaka alatt fütyörészni a lovász-gyerek? Vagy
birák uraimék egész nótárusostól mernének odaizenni hozzá, hogy ne
sajnáljon átlépni a helység házához? Hohó frátres! a nagybácsi
szakállosan is különb legény, mint ti, ha a hajatokat
leberetváljátok is. Ti kezdjetek új módit; ők szakállosan kezdték,
úgy is végzik.</p>
<p>Ez a méltóságos tekintetű, magas megtermett alak azzal a kövéres
piros orczával, jóságos kegyes szemekkel, a ki most lép ki az
ötlovas kocsiból… Ne higyjetek a külsőnek! Az alatt a szép fekete
selyemkabát-hajtóka alatt nem-emberi szív dobog, hanem egy
rettenetes mélységű zseb, a mely örökkön-örökké tele van gyüjtő
ívekkel, kérő ívekkel jótékony czélokra; szerző által kinyomatott
értekezésekkel, <span class="pagenum"><a name="Page_96" id=
"Page_96">-96-</a></span> még jótékonyabb czélokra; a gyülekezet
közkivánatára kinyomatott alkalmi prédikácziókkal; előfizetési
felhivásokkal, tankönyvek árjegyzékeivel; globusok, térképek
prospektusaival; templom-, oskola-, orgona-építésre, harangvételre,
torony-reparálásra, kétosztályú gymnasiumok nyolczosztályúvá
tételére; a nm. m. k. miniszterium által engedélyezett s
kibocsátott sorsjegyekkel, melyeket Nagy-Szombattól Nagy-Szebenig a
ki van Irhatnám és Szerepelhetném ember, mind ő hozzá küldöz. Ő
neki esperesi kötelessége a naponként hozzá tizével érkező kérő és
előfizető ívekre, a szép tarka-barka sorsjegyekre összefogdosni a
maga rekrutáit. Szaladna tőle minden ember, de nem lehet, mert ő az
esperes; muszáj venni, aláírni, előfizetni mindent, a mit ő kér.
Mikor olyan szépen tud kérni, oly finoman nyakadba akasztja, mintha
egész életét a jótékony bazárban töltötte volna el.</p>
<p>Amott tisztes kékbeliek tanakodnak hátratett kezekkel, kérdezvén
egymástól a vetések állását és félszemmel vizsgálván az atyákat.
Ezek egyházi képviselők. Némelyiknek kék mándlija erősen megkopott.
Ne hidd, hogy ez valami alpári ember volna. Ellenkezőleg, ez azt
jelenti, hogy ő már régóta koptatja az előljárói köntöst, s majd
meglátod, milyen routinja van az ékesszólásban. A többiek, a kiken
még meg sincs törődve a kék posztó, egészen új emberek s nem
ösmervén a dörgést, még a mestereknek is nagy reverentiával
köszönnek.</p>
<p>Mert a fiatal nemzedék is itt van. Udvarias, szolgálatkész
fiatal nép, mikor az atyák között van; <span class=
"pagenum"><a name="Page_97" id="Page_97">-97-</a></span> csipős
nyelvű, gúnyoros, adomázó, kedélyes, mikor nincs közel a macska;
keserű, mikor eszibe jut a papi zsarnokság, melyet deákul úgy
nevez, hogy canonica hora. Nyilván most is erről beszélnek. Egy a
többi közűl magasan tartja fejét és órazsinórjával játszik.
Elvitathatlan jele a <i>községi</i> tanítónak, a mint szánalommal
veszi tudomásul <i>felekezeti</i> kollégái panaszát.</p>
<p>Most sebes hajtással három könnyű kocsi gördül a parókhia kapuja
elé. Az érkezők kikelnek a décz-bundákból; az udvaron mozgalom és
suttogás támad.</p>
<p>Ezek a <i>kondori</i> urak. <i>Ezek</i> ám az emberek! Nem
nyüglődnek, nem nyavalyognak sokat, hanem a mult tavaszszal eszökbe
jut, hogy ekklézsiát kellene alkotni s egy év alatt készen vannak
templommal, paplakkal, papi fizetéssel, melynek első tétele «száz
arany» vert aranyban; valami özvegy nagyságos asszony alapította.
Nyolcz hold föld primissima klassis: rizskását terem!</p>
<p>Az «egyházias férfiak» általános csudálat tárgyai. Vezérök,
Ihárosi, egy iratcsomagot nyújt át az esperesnek, melyet a
Nagytiszteletű úr figyelmesen megtekint, aztán a többi csomagok
közé helyez.</p>
<p>– Ez eddig jól van. De hát találtak-e a kondori urak, a kit
papjuknak óhajtanak?</p>
<p>– Utána néztünk – felelt Ihárosi – s találtunk is. Mi Dombay
Máté urat szeretnénk megnyerni. Sok jót hallottunk felőle.</p>
<p>– Beszéltek vele? Elfogadja?</p>
<p>– Annyira nem mentünk. Egyházi ős autonomiánk <span class=
"pagenum"><a name="Page_98" id="Page_98">-98-</a></span> azt hozza
magával, hogy az esperes erősíti meg a választást.</p>
<p>Az esperes nagyot nézett az autonom férfiura. Nem tudta
elhatározni: ravasz-e vagy együgyű.</p>
<p>– Ez mind jól van, jó uraim! Csakhogy a megerősítést Dombay úr
elhatározása változtatja ténynyé. De alig hiszem, hogy ajánlkoznék,
miután a tarhalmiak is megtisztelték.</p>
<p>– A tarhalmiak? Már az más; azonban ha a tarhalmiak más
gondolatra térnének… Akkor?</p>
<p>– Akkor – felelt rá Csont Ábel – volenti non fit injuria.</p>
<p class="center">*</p>
<p>A kondori urak el kezdtek ismerkedni. Fölkeresték az ismerősebb
papokat, azok előtt lerajzolták, mennyi buzgóságot fejtettek ki
nagy erőfeszítéssel, hogy zsenge egyházukat létrehozhassák.
Figyelmeztették a befolyásosabbakat, hogy vegyék szívökre ennek a
szépen indúlt kis egyháznak az ügyét, mert ha most kezdetben
elrontják, – ha valami nem odavaló embert löknek oda, a kinek se
tudománya, se szónoki képessége, se tapintatos finom modora, –
bizony a hogy kezdődött, úgy el is végződik ez a szépen indúlt kis
egyház, és a késő maradék a mostani oszlopembereket fogja
kárhoztatni, a miért veszni engedték.</p>
<p>Azután ismerkedtek tovább. Az atyáktól az uraimékhoz fordúlnak,
beszélnek velük közömbös dolgokról, azután áttérnek az egyházi
ügyekre, s itt Dávid úr hatalmas szavakkal lelkükre köti, hogy
<span class="pagenum"><a name="Page_99" id=
"Page_99">-99-</a></span> legyenek élő oszlopai annak az ügynek, a
melynek őrállóiul elhivattak, mert – úgymond – elvész a nép, a mely
tudomány nélkül való.</p>
<p>Így megtámogatva szavainak igazságát a szentírással, ott hagyja
a maga társait és egy másik csoporthoz fordúl. Kiveszi a szívük
titkát, hogy ez a tarhalmi küldöttség.</p>
<p>– – Mert édes atyámfiai, drága jogunk nekünk, őseink vérével és
könyeivel megszentelt jogunk nekünk, magyar református kálvinista
protestánsoknak, a mi drága autonomiánk. Mi is mikor megalkottuk e
mi zsenge egyházunkat, megkaptuk a sok jóakaratú tanácsot, hogy így
bízzuk, úgy bízzuk a szentszékre, hogy ő adjon nekünk papot, és ne
bocsátkozzunk magunk a választásba. Micsoda! hogy mi lemondjunk a
mi sarkalatos jogunkról, és hogy minket csak olyan teddide-teddoda
népeknek nézzenek!? Már kérem szépen, hiszen nem tehetjük magunkat
az előkelő és fényes gyülekezetekhez, de mégis kikérjük magunknak,
hogy ne nézzenek holmi Kakucsfának. Még az unokáink is
megátkoznának, ha eladnánk a mi ősi autonomiánkat! Meg is
érdemelnénk.</p>
<p>A tarhalmi küldöttség összenézett. Ihárosi pedig tovább ment
ismerkedni.</p>
<p>Mikor aztán a gyűlés további folyama alatt sorrendre kerűlt a
tarhalmi lelkészség ügye és az esperes örömmel jelentette a
tarhalmi egyháznak az egyházi kormányzat iránt tanusított példátlan
bizodalmát, mely szerint lemondván ez esetre választási jogáról,
egyenesen az esperesre bízta a <span class="pagenum"><a name=
"Page_100" id="Page_100">-100-</a></span> kinevezést, s ő e
bizodalomnak megfelelőleg Dombay Máté jeles ifjú atyafiút
ajánlotta, kit a tarhalmi díszes egyház el is fogadott…</p>
<p>Akkor előlépett a tarhalmi küldöttség vezére és szépen
elmondotta azt, a mit Dávid úrtól tanúlt:</p>
<p>«hogy igaz ugyan, miszerint némely zsöllér emberek, de a kiknek
semmi jussok sincs az ekklézsiában, annálfogva ők azt nem úgy
értették, mert mi haszna az ekklézsia, ha a népnek még a maga
papját sem szabad választani. Ők ugyan szeretik e jámbort –
embernek, de a szavazatja kicsiny az ő kathedrájukba, kihúzná őket
otthon a nép, mert ő nálok mindig nagy papok voltak».</p>
<p>– Tehát nem akarják kegyelmetek elfogadni Dombay urat? – kérdé
az esperes reszkető hangon és kigyúlt homlokkal.</p>
<p>– Mi szeretnénk, követjük alázatossággal, de a nép…</p>
<p>– Jól van, ne folytassuk tovább. Kérem a tisztelt közgyülést,
kegyeskedjék e tárgyban tett jelentésemet nem mondottnak
tekinteni.</p>
<p>Akkor fölkelt az elnöki székből és úgy folytatta:</p>
<p>– Minthogy pedig a tarhalmi küldöttség megengedte magának azt a
kedvtelést, hogy engem hazugságban hagyjon, s valótlannak
nyilvánította azt, a mit én befejezett tényként adtam elő: ezennel
leteszem az esperesi hivatalt, kérvén a közgyűlést, hogy e
nyilatkozatomat tudomásul véve, a helyettesítésről azonnal
intézkedjék.</p>
<p>Az urak és atyák fölkeltek székeikről, körülvették a tisztes
öreg urat, kérlelve hogy vegye <span class="pagenum"><a name=
"Page_101" id="Page_101">-101-</a></span> vissza lemondását, egy
egyház miatt ne büntesse az egész egyházmegyét.</p>
<p>De az öreg úr hajthatatlan maradt.</p>
<p>Ekkor előlépett Dombay, szót kért, és szólt az önérzet
nyugalmával. Fájlalja, hogy ezen kellemetlen eseményre az ő
személye adott okot, s csak abban van némi vigasza, hogy ennek
előidézésében semmi része sincs. Nem kereste a tarhalmi egyház
kedvét, s nem szégyenli, hogy nem nyerte meg. De fájlalná, ha
esperes úr megmaradna nyilatkozata mellett, mert ennek sulyát azok
éreznék legkevésbbé, a kik erre okot szolgáltattak, míg ő rá örök
teherként nehezülne az a tudat, hogy az egyházmegye ő miatta
vesztette el legtiszteltebb vezérférfiát. Ha az ő könyörgésének van
egy porszemnyi súlya, ő is járúl azzal a közgyűlés nyilatkozatához
s kéri esperes urat, foglalja vissza székét.</p>
<p>Az ifjú annyi bensőséggel beszélt, hogy a közgyűlés riadó
helyeslésben tört ki. Karon fogták az esperes urat, s
visszakényszerítették elnöki székébe. Talpárdi nagysága pedig oda
lépett az ifjúhoz és ott a gyűlés színe előtt megölelte.</p>
<p>– Köszönöm, köszönöm, kedves fiam! Az Isten lelke megszentelte
szádat.</p>
<p>Még Rúth Mihály úr világnézete is megingott; elismerte, hogy a
fiatal atyafi gyönyörűen beszélt. Alkalmasint angolból vette, hanem
az mindegy, jól elkészült rá.</p>
<p>Legjobban meghatotta pedig a tarhalmi küldöttséget. Most látták,
minő kincset vetettek a sárba. Érezték, hogy elrontották a dolgot,
de az, hogy <span class="pagenum"><a name="Page_102" id=
"Page_102">-102-</a></span> horogra jutottak, s hogy az a horog a
ravasz Ihárosinak egy elejtett szava volt, nem jutott eszükbe.
Szégyenkezve léptek Dombayhoz, hogy ne búsuljon, ők csak a forma
kedvéért kivánják a szokott választást, mert ha most erről
lemondanának, ki tudja mi lenne a következése; egyébiránt
biztosítják, hogy az egész <i>haza</i> rá fog szavazni.</p>
<p>Dombay megvígasztalta őket, hogy válogathatnak a különbnél
különb papokban, de ő róla tegyenek le, mert ő nem lesz nekik
papjok soha.</p>
<p>Úgy mondta, hogy kérlelésről szó sem lehetett tovább.</p>
<p>Ekkor előállt az egykori kondori küldött, Mecseki. Nem Ihárosi.
Nem; ő sokkal nagyobb róka, minthogy tarhalmi bátyámuramékat nyomra
vezesse. Oldalba lökte Mecsekit, hogy itt a kedvező pillanat,
szóljon s kérje Dombayt.</p>
<p>Mecseki szót fogadott és választékos szóval bele kezdett, hogy
ők tárt karokkal fogadják azt, a kit a tarhalmi atyafiak nem tudtak
megbecsülni…</p>
<p>De nem mondhatta el a jól átgondolt díszbeszédet, mert Talpárdi
indulatosan félbeszakasztotta:</p>
<p>– Dejszen abból bizony semmi sem lesz! Én azt meg nem engedem,
hogy olyan talentum a mi buczkáink között eltemesse magát.
Debreczenbe való ember az, nem pedig Kondorra.</p>
<p>Azután még tovább is méltatlankodott, félig magának, félig az
atyafiaknak, jól oda mondogatván.</p>
<p>– Persze! Göttingából Bugaczra! Hiszen preczeptort sem kaptok és
mégis theologiæ doktorról álmodoztok. Azt megmondom nyiltan, hogy
Dombay <span class="pagenum"><a name="Page_103" id=
"Page_103">-103-</a></span> oda be nem lép. Nem neki való állapot
az! A mi igaz, igaz.</p>
<p>Az esperes is így gondolkodott. Az ő becsületes öreg szívét
semmi érdek nem kapcsolta az ifjúhoz egyéb egy kis hiúságnál,
melytől még az esperesek sem menekülhetnek. Büszke volt a papjaira
– a maga ezredére. Volt gondja rá, hogy minden érdem lehetőleg
megnyerje jutalmát, minden tehetség a maga munkakörét. Nem hogy
féltékeny lett volna a fiatal ágaskodókra, ellenkezőleg,
előszeretettel tanulmányozta s felhasználta jellemüket,
hajlamaikat, tehetségeiket. Gyengéiket takargatta vagy
szeretetteljes iróniával irtogatta. A kiválóbb tehetségeket
megyéjébe édesgette, hogy a succrescentia, – az új nemzedék –
legalább is legyen olyan, mint a kiknek nyomába lép. Így vette
karjaira Dombayt is, s épen ezért igen zokon esett neki, hogy az ő
jó és bölcs czélzatai egy derék ifjú ember szégyenével végződtek. –
Minden áron elégtételt kivánt szerezni.</p>
<p>– Úgy van! – tódítá elnöktársa szavait. – Módunkban van
gondoskodni Dombay úr számára más jutalomról is. Ha a tarhalmi
egyház megvetette kért ajánlatunkat, megköszöni azt Gódircz, és
sietni fog magának Dombay urat biztosítani.</p>
<p>Micsoda! gondolja magában a gódirczi fényes egyház képviselője.
Hogy Gódircz, melynek népessége hetvenkét lélekkel haladja
Tarhalomét, és Gódircz, mely két tanítót tart, külön a fiúknak és
külön a leányzóknak, és Gódircz, a melynek tornyában négy harang
szól, és Gódircz, a melynek <span class="pagenum"><a name=
"Page_104" id="Page_104">-104-</a></span> bádogos tornya négy öllel
magasabb, mint a tarhalmi fazsindelyes torony, hogy egy ilyen
egyház fölvegye azt, a mit Tarhalom eldobott?</p>
<p>– Megkövetem a Nagytiszteletű Esperes urat, mi még sehogy sem
vagyunk a mi választásunkkal, mivelhogy még sok a párbér
restánczia, s míg az be nem jön, addig nem nyerhetünk papot. Tudjuk
mi azt, mert ösmerjük a törvényt. A Tiszteletesnének is
kegyelem-esztendőt szántunk, mert az árva nagyon sír-rí rajtunk,
hát nem akarjuk Dombay uramat elkötelezni idő előtt; hátha addig
még jobb szerencséje akad – –</p>
<p>Szegény öreg esperes! Javítani akart a dolgon és rontott vele.
Elégtételt akart szerezni kegyenczének s csak szégyenét tetézte.
Zavarba jött. Tekintélye volt a koczkán s most már másodízben.</p>
<p>Talpárdi észrevette az öreg úr zavarát és segítségére sietett.
Jó az a kettős elnökség; az a két szárny. Ha az egyiket zsúrolja a
lövés, a másik még birja, s ha egyebet nem tehet, csapkod.</p>
<p>– Nem kértük véleményét az érdemes képviselőnek, s az ajánlat
nem is úgy tétetett, mint ő képzeli. Az elnökségtől távol van
korlátozni a szabad választást; az ellen azonban nem tehetnek
kifogást gódirczi uraimék, ha Dombay úr hozzájok rendeltetik
adminisztrátornak, mert ez az egyházi felsőbbség rendelkezési joga,
melyet fog is érvényesíteni. Esperes úr is úgy értette.</p>
<p>Esperes úr hálás tekintetet vetett a szabadítóra s fejével
csendesen <i>igent</i> intett.</p>
<p>Dombay azt vette észre, hogy ő két óra alatt <span class=
"pagenum"><a name="Page_105" id="Page_105">-105-</a></span> két
évtizedet vénült. Vén káplánná lett, világból kimaradott vén
káplánná, kinek sorsán minden embernek joga van szánakozni.
Keserűség fogta el szívét s reszketett a hangja, mikor szólt:</p>
<p>– Érdemem feletti az a kegyesség, melylyel az elnökség rólam
gondoskodni kiván, de nem köszönhetem meg, mert szégyenpadra állít,
melytől következőre meg akarom magamat őrizni. Ha az egyházaknak
van autonomiájuk, van az egyéneknek is. És én ezen egyéni jogommal
élve, kijelentem, hogy valamint Tarhalomnak, úgy Gódircznak sem
leszek sem adminisztrátora, sem lelkésze soha. Megyek a hova
hívnak, de nem a hova kényszerítenek.</p>
<p>Kaptak ezen a kondori urak.</p>
<p>– Legyen a mienk! – kérlelte Mecseki. – Nem fogja megbánni.
Gyönyörű tér nyílik tevékenységének.</p>
<p>– Teremteni és semmiből teremteni! – folytatá Ihárosi. – Ez lesz
az ön apostoli missziója. Isteni munka.</p>
<p>– Idylli életet él. Távol az emberek zajától. Tanulmányainak
szentelve idejét. Romlatlan pusztai nép között – liczitált
Mecseki.</p>
<p>– És mívelt úri családoknak predikálva, kik önt megértik –
feljebbezé Ihárosi.</p>
<p>– Gondoljon ön Frankéra Hálában! – biztatta Rúth Mihály úr.</p>
<p>– És Oberlinre! – mondá egy másik kollega.</p>
<p>– És a rézpataki lelkészre! – lelkesedék egy versíró káplán, a
ki egyik szemével Gódirczra, másikkal Tarhalomra bandsalított.
<span class="pagenum"><a name="Page_106" id=
"Page_106">-106-</a></span></p>
<p>– És a vékfildi papra! – szólt oda egyik urambátyám – a kinek
magasztos történetét ő még 1827-ben olvasta Bécsben (midőn
tudományának öregbítése végett külföldi egyetemekre indúlt, de az
akkori háborús idők miatt útlevelet nem nyerhetvén, Bécsnél tovább
nem mehetett).</p>
<p>– És Robinsonra, édes uramöcsém! – szólt most a nagybácsi
is.</p>
<p>Dombay feltekintett rá.</p>
<p>– Úgy, úgy, édes öcsém! Robinsonra. Ezek az urak levegőben
járnak, de más a gyakorlati élet. Kár volt olyan nagyon szívére
venni a gódirczi ember beszédét. Menjen a hova rendelik s ne
gondoljon vele, szívesen látják-e vagy sem. No bizony! Hát Pál
apostolt hívta-e valaki Listrába vagy Efézusba? Megesett volna
bizony, ha Ilyés akkor megy Ákháb udvarába, mikor hívják. Mentek
nem a hová hívták, hanem a hova küldötték.</p>
<p>– Én nem vagyok próféta, sem apostol – felelt elmélázva Dombay.
– Én rajtam kiadtak, mielőtt rájuk kötöttem volna magamat.
Megvénültem két óra alatt, nem akarom a harmadik kudarczot. Úgy is,
akárhová megyek, mindenütt utánam jön a szó: itt sem kellett, ott
sem kellett. Még csak meg sem hazudtolhatom, mert nem mondják
hangosan. És ha fülembe kiáltanák is, igazuk volna. Tehát megyek
nem a hová küldenek, hanem a hová hívnak.</p>
<p>Kezét nyújtotta Mecseki felé.</p>
<p>– Megállj öcsém! – kiáltott a nagybácsi – indulatosan elkapva a
veszélyes irányban nyújtott <span class="pagenum"><a name=
"Page_107" id="Page_107">-107-</a></span> kezet, s fojtott hangon
suttogta: – Senkid sincs, a kinek joga volna beleszólani?</p>
<p>Az ifjú szelíden kiszabadította foglyúl esett kezét s Mecsekinek
adta. Azután felelt az öregnek.</p>
<p>– Én határoztam. Ön tudja, kinek van joga beleszólani, kérdezze
meg, eljön-e velem!</p>
<p>Lehuzott az újjáról egy karikagyűrűt, azt átadta a
nagybácsinak.</p>
<p>– Vegye át ezt a gyűrűt és hozzon helyette másikat, vagy hozza
vissza ezt.</p>
<p class="center">*</p>
<p>Azután szállására ment az ifjú. Fogott egy ív papirt, arra
elkezdett írni valamit, a minek ezt a czímet adta: <i>Tizenkét év
múlva</i>.</p>
<p>Ez az ő anticipált naplója volt. Ezt másoltuk le történetünk
első fejezetében. De nem úgy történt, a mint ő megjövendölte.</p>
<h2>VII.</h2>
<p>A kondoriak hazavitték papjukat még onnan a gyűlésről.</p>
<p>Ünnepélyben nem volt hiány. Három kocsival mentek, de jött
eléjök harmincz. Úri fogatok, egyenruhás kocsisok rajzottak ki a
kondori határszélig, hol az érkezőt Ámbár Lőrincz üdvözölte az
egyházközönség nevében. Kondor – mintha fejedelmet fogadott volna –
kitárta minden gazdagságát az érkező előtt; gulyák, ménesek,
juhnyájak oda <span class="pagenum"><a name="Page_108" id=
"Page_108">-108-</a></span> voltak terelve mind az útszélre jobb és
balkéz felől. Lássa a vendég, hogy Kondoron is élővel élnek.</p>
<p>Az új lakással nem igen volt mit dicsekedni, ezt még Ihárosi is
elismerte. Bűnbánólag bevallotta, hogy itt minden a kezdetlegesség
jeleit viseli: a szoba, mely padozatlan, de száraz; a benyiló,
melyben kályha ugyan még nincs, de északra nyilván ablaka, nyáron
át kellemes hűvös; téli ablakok sincsenek, de a nagy szoba ablakai
délnek nézvén, felesleges is az ilyen fényűzés; azután a konyha,
mely szép tágas és biztos, mert a padlásfeljárás, úgyszintén a
kamraajtó is innen nyílik; végre az iskolaház, mely ötödfél öl
hosszú és három öl széles lévén, igen alkalmas az isteni tisztelet
tartására is. A padlás ugyan nincsen lesározva, de hiába! nem lehet
mindent egyszerre; különben is távol állván minden épülettől,
tűzveszélytől nincsen mit tartani. Mindezen hiányosságát
helyrehozza azonban az a három gipsz Varula, a kik a tűzfal három
fülkéjében állanak őrt, s a kik közül egyik Kazinczynak, másik
Vörösmartynak, a harmadik Petőfinek mondja magát.</p>
<p>Ilyen szépen kimentvén alkotásának minden gyarlóságait, sietett
az ifjú lelkészt kivinni a tornáczra, honnét az egész gazdag
síkságot áttekinthette. Ihárosi szerette a költészetet és tudta
könyvnélkül Petőfit, – be is mutatta tudományát, egész versszakot
alkalmazván a távol kék ködében emelkedő toronyra, a délibábos
égre, a puszta mélyén álló csárdára, mintha csak az összes ihletét
azon a buczkán nyerte volna a költő, a hol ők állanak. <span class=
"pagenum"><a name="Page_109" id="Page_109">-109-</a></span></p>
<div class="figcenter" style="width: 375px;"><a href=
"images/i007hq.jpg"><img src="images/i007.jpg" alt=
"… az egész gazdag síkságot áttekinthette." title=
"… az egész gazdag síkságot áttekinthette." /></a>
<p class="caption">… az egész gazdag síkságot áttekinthette.</p>
</div>
<p>Azután meghordozta az udvarban és kertben. Azaz újra megmutatta
neki a világ négy tájékáig terjedő síkságot és rábízta, hogy ebből
a síkságból mérjen ki már az épület körül két négyszög holdat a
belsőségnek. Az épület maga egy magas homokbuczkán állott,
köröskörül meglehetősen hepe-hupás síkkal, mely, mint Ihárosi
mondá, planirozva és rigolirozva a legpompásabb gyümölcsössé
alakítható, továbbá egy mély homokvölgy, melynek hossza és mélysége
épen elegendő arra, hogy a parokhia kéménye kilássék belőle, ha a
házat oda építették volna; azontúl egy még magasabb homokdomb –
begyepesedve, melynek nevét is tudjuk már Csont Ábeltől.
Nyöszörgőhegy.</p>
<p>Tehát ezt a tért csak planirozni és rigolirozni kell, gondolta a
Comte tanítványa, s azonnal kész a pompás gyümölcsös.</p>
<p>A felséges őszi almák, a mosolygó nancy-baraczk, a drága
muskotály-körte, melynek egyik oldala mint a hajnal, a másik meg
mint a teli hold, – a csúfolódó pongorádi cseresznye, a
biborszilva, a szőlő, altam maritans populum stb., stb., a
melyeknek zsengéje mind Junda ujjai által szakasztatik le, de érett
megfontolás s közös megállapodás útján, míg Józsikának mind az öt
ujja bekötöztetik gyolcsdarabbal, hogy nénjét meg ne előzze. Aztán
a dinnye, a legkitünőbb sárga fajok; görögöt nem termeszt, mert azt
ellopja a juhászság.</p>
<p>Mind ez az öröm pedig nagyon olcsó. Csak mintegy két hold
területet kell planirozni és rigolirozni és egy tíz öl hosszú, négy
öl széles és két <span class="pagenum"><a name="Page_110" id=
"Page_110">-110-</a></span> öl mély homokvölgyet betemetni, a mi
nem is jár nehézséggel, mert épen a Nyöszörgőhegy tövében van, a
honnét telik, sőt szükséges is, mert Dombay Máté, míg rigoliroz és
völgyet temet be, egy füst alatt egy csinos templomot is épít a
Nyöszörgő-halomra (igaz, hogy csak egy toronynyal) s azt
körülülteti ákáczokkal. Ni! mintha máris</p>
<div class="poem">
<div class="stanza"><span class="i0">színá illatát<br /></span>
<span class="i0">s szellője ráfuvallna!<br /></span></div>
</div>
<p>Ott fognak ők sétálni Jundával az ákáczok csendes alkonyában,
előttük futkároz a Gyula gyerek, a ki nagy gonosztevő, mindig
rikatja a szegény kis Lidikét meg a Ferit. Mars be, gézengúz! Ez is
így lesz, mihelyt a nagybácsi meghozza a gyűrű mássát.</p>
<p>Mikor Ihárosi magára hagyta, az ifjú lelkész visszatért
szobácskájába, elővett egy baltát s azzal kezdette fölfeszegetni
málhácskáit. Egyik ágyneművel, másik könyvekkel volt rakva. Szépen
rendesen kirakosgatott mindent, mintha az édes anyja bánt volna
velük. A könyveket kinyitogatta, beléjük tekintett, mintha búcsút
akarna venni Maculay-tól, Mill Stuart-tól, Comte-tól és a többi
essayktől, melyekkel ő neki vajmi kevés köze lesz ezután. Mély
sóhajok között helyezte őket polczaikra – megannyi halottas
fülkébe.</p>
<p>Egyszerre a rakosgatás közben elmosolyodott; arcza kiderült.</p>
<p>Mégis jobban van ez így? Ide kérve kértek, híva hívtak, s ha az
állapot nem valami fényes is, de a <span class="pagenum"><a name=
"Page_111" id="Page_111">-111-</a></span> bevonulás viczispáni
volt. Szeretnek, jót hisznek rólam, jót várnak tőlem s nem hiába
várnak.</p>
<p>– Jobban van ez így!</p>
<p>Azután hozzá tette:</p>
<p>– Ki tudja, ha Gódircz vagy Tarhalom jutott volna részeműl, a jó
gódircziak s tarhalmiak nem tudták-e már eddig az egész előéletemet
csak úgy, mint az Argyrus király históriáját? Hogy az oskolából
kétszer kicsaptak; hogy sohasem voltam Edinburgban, hanem a két
esztendőt Olaszországban töltöttem mint besorozott bakancsos, mivel
az érettségen húsz éves koromban zökkentem át; hogy a Miatyánkot
életemért el nem tudnám mondani behúnyt szemmel; hogy mind a két
fülemre nagyot hallok; hogy a bort nagyon szeretem, a pálinkát még
jobban; hogy már két egyházmegyéből kizártak és édes apám a
tömlöczben halt meg; hogy tulajdonképpen nem is végeztem az
iskoláimat, hanem csak úgy irgalomból bocsátottak a szent tisztre,
mint apátlan, anyátlan árvát! Mely mindezekre azt mondaná Gódircz
és Tarhalom, hogy ha csak fele is igaz… nem zörög a haraszt, ha
szél nem fúj. Nem, nem! Hálásnak kell lennem Kondor iránt. Hálás
leszek!</p>
<p>Asztalhoz ült, melyet Dávid bérlőtől kért, tollat vett elő s
elkezdte készítgetni beköszöntő prédikáczióját.</p>
<p>A szentleczke-választás nagy gondot igényelt, mert az ő
beköszöntő ünnepe a keresztyénség nagy ünnepére esett. Húsvét
következett.</p>
<p class="center">*</p>
<p><span class="pagenum"><a name="Page_112" id=
"Page_112">-112-</a></span></p>
<p>Szentgyörgynap előtt pár nappal aranyos szép hajnallal virradt a
húsvét a puszta népére.</p>
<p>Mikor Dombay nyolcz óra tájban kilépett szobájából s a szűk
tornáczról áttekintette a rónát, már akkor a délibáb ölébe vett s
lágyan ringatott minden tanyát, minden bokorerdőt. A menyboltozat a
nyugalom boldog mosolyával borúlt az ünneplő földre, mintha föl
akarná ölelni. A tó fénylő tükrén fekete madarak uszkálnak kevély
lassúsággal: az egyedüli lények, a kik életet mutatnak az élet
napján. Mert minden más élet rejtőzik még bent a házakban, hogy
összeszedje magát arra a perczre, mikor az élet diadalmát kell
énekelni.</p>
<p>A Nyöszörgő-halmon túl terűl egy roppant erdő, a familia erdeje.
Nem egy fészekben kelt ez azokkal az alföldi ványúlt erdőkkel,
melyekben több a mezítelen buczka, mint a sikár, és több a sikár,
mint a törpe nyárfa. Mintha a Somogyság kellő közepéből emelték
volna ide. Az erdő szélén a homoktalajban még a kökörcsin, a
nagypéntek virága gyászol hamvas sötét leveletlen lecsüngő fejével,
mintha a sírba készülne, de egy lépéssel odább az erdőben már
húsvétot ünnepelnek a lombok. Sasfészkes tölgyek váltogatva óriási
jegenyékkel, a gémek tanyájával, a sudaras fák között itt-ott
vadgalambos vadkörtefák, megannyi patyolatinges leánykák, a
kökénybokrok fülemüléikkel, a somfa sárga virágai az orgona felső
bokrai; a ki közéjük keveredik, feledi, hogy az Alföldön van, s azt
hinné, hogy ez a sok virág pünkösdöt üdvözöl.</p>
<p>Bent az erdő mélyén balzsamos levelű fiatal <span class=
"pagenum"><a name="Page_113" id="Page_113">-113-</a></span>
jegenyék-környezte ligetben tíz-tizenkét férfi és asszony
szorgalmatoskodik.</p>
<p>Templomot építenek, szent sátort. Már három nap óta ékesgetik; a
fák sudarait kötözik össze, ágakat fonnak, vagdalnak, idomítanak,
füvet nyesnek, nyirnek, göröngyöt gereblyélnek, czölöpöket vernek,
padokká erősítik; s mikor húsvét szombatján végig néznek
munkájukon, azt mondják rá: olyan szép, mint egy templom.</p>
<p>Reggelre a munkának már csak az ünnepi része marad, a mit még
húsvét reggelén is lehet, sőt illik végezni. A liget hajójában már
készen áll a fűzfagallyakból font mennyezet, ez alatt egy csinos
karszék, a Mózes széke, egyszersmind kathedra; a kathedra előtt egy
szalon-asztalka. Ihárosi Dávid, ki az építést vezette, most két
könyvet helyez az asztalra: egy zsoltárt bársonyba kötve, melyet ő
maga ajándékoz az új papnak, és egy öreg bibliát arany szegélyű,
maroquin kötéssel. A Csipkés Comáromi hírneves bibliája, kétszáz
éves mártyr, mely száműzetett mielőtt hazát nyert volna. Ez is az
új lelkésznek van ajánlva Pátróiné nagyasszony által. Ez volt a
legdrágább, a mivel bírt.</p>
<p>A liget közepén drága faragványos tölgybútor foglalja el a
legméltóbb helyet; Párisban tanúlta a rajzot, a ki ezt az
Úrasztalát Talpárdi Nagysága rendeletére készítette; az a nehéz
selyem biborbársony asztalterítő, közepén az arany sugaras nappal,
sarkain aranyfonálból hímzett kelyhekkel s a négy szélein az Úr
beszédével, a nagyságos asszony keze munkája, ezt is Ihárosi teríti
fel gyöngéd <span class="pagenum"><a name="Page_114" id=
"Page_114">-114-</a></span> vigyázattal, elhelyezvén előbb a szent
kenyeret, melyet Ámbár Dína sütött anyja felügyelete alatt; első
sütése, de remekelt vele, s melyet maga Ihárosi szeldelt fel azzal
az ezüstnyelű késsel, melyet Dámán atyafi ajándékozott az
eklezsiának; továbbá az aranynyal futtatott ezüst tányért –
Mecsekiné ajándékát – és a két karcsú ezüst kelyhet, melyeknek
egyike Ámbár Lőrincznének, másika annak az öreg Minekának a nevét
örökíti meg, a ki multkor oly hatalmas daczbeszédet mondott a
preczeptor zabfizetése ellen.</p>
<p>Minderről Dombay nem tud semmit. Ő porczellántányérokról és
czin- vagy cserép-kelyhekről álmodik s ha meglátja e kincseket,
elrémül bele, hogy hol fogja ő ezeket őrizni; hiszen az egész háza
nem ér annyit, mint e klenodiumok fele.</p>
<p>Most Ihárosi zászlót huzat fel egy fasudárhoz erősített
fenyőficzkóra. Ez helyettesíti a harangot s azt jelenti, hogy
kilencz óra van. Kezdődik az isteni tisztelet.</p>
<p>A fogatok a zászló lobogására megindúlnak a tanyákból, kerekeik
sebes forgással metszik a homokot, az erdő szélén megállapodnak s
leszállanak belőlök a gazdag selyemruhás hölgyek és a rövid vagy
hosszú atillás pusztai urak; délczeg alak mind, s most még
délczegebbek, még kényesebbek, annak érzetében, hogy nem kell nekik
Fűzvárra menni ünnepelni, mert imé itt a saját földjükön szól
hozzájuk az Örökkévaló. Áldott legyen, a ki felkereste őket.</p>
<p>A középbirtokú gazdák, festett könnyű szekereikre <span class=
"pagenum"><a name="Page_115" id="Page_115">-115-</a></span>
felrakva az egész háznépet a legkisebb apróságig, hogy
megemlegessék azt a napot, a mikor a kondori pusztában először
zendült meg a kiáltónak szava.</p>
<p>Becsületes majorosok, tisztes hosszú subával palástolva a kék
mándlit, mert náluk a suba a díszköntös, az a szép méltóságos bő
tiszta suba minden hím és sújtás nélkül; éltesebb juhásznék és
kertésznék bő selyemköténynyel s keszkenőben őrzött zsoltárral,
figyelmesen vigyázva előttük menő hajadonaikra, hogy tisztesen és
szemérmesen lépkedjenek.</p>
<p>Elfoglalják az Úrasztalától illő távolban elhelyezett padokat és
a lombpáholyokban rejlő ülőhelyeket. Első padban Csont Ábel a
főgondnok és Talpárdi mint főtisztviselő, – utánuk a többiek. Külön
a férfiak, külön a nők.</p>
<div class="poem">
<div class="stanza"><span class="i0">– – – Fák, füvek és
virágok<br /></span> <span class="i0">Ujulnak
örömben.<br /></span></div>
</div>
<p>Most belép a lelkész. Dávid úr vezeti s illedelmes főhajtással
kimutatja neki a számára kijelölt helyet.</p>
<p>Dombay áttekintette a gyülekezetet s mélyen megindúlt. Talán az
jutott eszébe, hogy más lelkészeket ilyen alkalmakkor,
székfoglaláskor, primicziákon, a szülők, testvérek, rokonok egész
serege kiséri be, tiszttársak körülállják, vállaira tett kezekkel
megáldják Isten nevében – –; ő neki nincs itt senkije, senkije. Még
csak egy lelkésztárs sem, sem öreg, sem ifjú, a ki őt ajánlaná a
gyülekezetnek. Nem tesz semmit. Felemeli fejét, széttekint
<span class="pagenum"><a name="Page_116" id=
"Page_116">-116-</a></span> a sokaságon, szívében megáldja őket és
azt mondja magában: «Imé ezek az én atyámfiai.»</p>
<p>Azután megzendül az erdő a «Nincs már szívem félelmére»
diadalmas hangjaitól. Megreszketnek a lombok, köny csillan a
szemekben; a csengő női ajakkal összehangzik a férfi torok ércze;
Ámbár Lőrincz méltóságos basszusa palástolgatja Csont Ábel
iskolázatlan olvadozásait; Mecseki kellemes discantojának Ihárosi
kontráz, Talpárdi nagysága ajkai mozognak s egy cseppet sem
rösteli, hogy háta mögött a juhásza ugyanazon új egeket reméli az
újra megnyílt szemekkel, a melyeket ő. Kételkedés, hitetlenség mind
kívül maradt az erdő árkain. Férfiak, kik a század első negyedében
az anyatejjel, a levegővel, a könyvekből, a kathedrákból szívták a
Voltaire tanait: itt hisznek, remélnek.</p>
<p>Hogy ne hinne az ember, mikor két század magával énekli:</p>
<div class="poem">
<div class="stanza"><span class="i0">Nincs már szívem
félelmére<br /></span> <span class="i0">Nézni sirom
fenekére<br /></span> <span class="i0">Mert látom Jézus
példájából…<br /></span></div>
</div>
<p>Foly a köny az orczákon: mikép ne hinnének?</p>
<p>Dombay az éneklés alatt megtekintette az elébe helyezett
könyveket, a Pátróiné ajándékozta bibliát felnyitotta, és abból
vette fel a leczkét: Ezékiel XXXVII. 1–5.</p>
<p>«Lőn én rajtam az Úrnak keze, és vűn engemet lélekben a Jehova,
és helyheztete a völgynek közepette, mely tele vala csontokkal,
melyek igen megszáradtak valának, <span class="pagenum"><a name=
"Page_117" id="Page_117">-117-</a></span></p>
<p>«és monda énnekem: Embernek fia! vajon élnének-e ezek a tetemek?
és mondék: Uram Isten, te tudod!</p>
<p>«és monda énnékem: profétálj e tetemek felől, és mondjad ő
nékik: ti megszáradt tetemek, halljátok meg a Jehovának
beszédét!</p>
<p>«ezt mondja az Úr ezeknek a tetemeknek: Imé én hozok tibelétek
lelket és éltek.»</p>
<p class="center">*</p>
<p>Akkor betette a könyvet és szólani kezdett.</p>
<p>Mit beszélt, azt kivonatban sem közölhetjük. Olvasóink között
lehetnek papi férfiak is, kiknek az öregebbjei kemény birálat alá
találnák venni a kezdő pap első beszédét s ez által meggyöngítenék
azt a hatást, melyet a közönségre tett. De lehetetlen be nem
látniok minden akadékoskodás mellett is, hogy a leczke ügyesen volt
választva kettős alkalomra. A boldog feltámadás reményét erősíteni
a tudomány kétkedéseivel szemben; az anyag, a megszáradott csontok
tehetetlenségét, semmivoltát a lélek hatalmával vetvén egybe,
kimutatni, hogy az anyag a halál, a lélek élet. S végre gyöngéd
művészettel a kondori közönség addigi állapotára s mostani
átalakulására alkalmazni a szent leczke utolsó szavait: «Imé én
hozok tibelétek lelket és éltek»; körülbelől ez volt elmélkedésének
vázlata.</p>
<p>A tanultabb urakat kellemesen lepte meg az ifjú szónok
tapintatos elocutiója. Attól tartottak, hogy pusztai közönség előtt
levén beszélendő, egészen ez együgyű elmékhez fogja alkalmazni
tanítását; hogy <span class="pagenum"><a name="Page_118" id=
"Page_118">-118-</a></span> majd pattog, hatalmaskodik, vagy ríkat
és érzeleg: s ime megbecsüli őket s úgy szól hozzájuk, mint a
kikről fölteszi, hogy bírják követni és felbecsülni az ő lelke
repülését. Ihárosi a megragadóbb helyeken fölemelt fővel hordozta
végig tekintetét a gyülekezeten, majd ismét Mecsekire szegezte
kihívó büszkeséggel. Ilyen papod legyen Mecseki!</p>
<p>A prédikáczió után a szent asztalhoz járúltak a hívek.</p>
<p>Legelőször lépett ki Csont Ábel, a főgondnok. A csontembert is
megszállta ama lélek, mely a szent leczkében volt említve. Keze
reszketett, rángatódzott, mikor a sákramentomi kenyeret fogadta,
míg torzonborz szakállán aláperdűlt a köny. Húsz éve már, mióta
haragban van a papokkal és e miatt templomot nem is láthatott
belülről. Most ime az Isten neki is mutat helyet, a hol leteheti
fáradt lelke minden terhét.</p>
<p>Utána Talpárdi, Ámbár Lőrincz, Mecseki, Ihárosi, Dámán és még
egynehányan az előkelőbb nemes urak közül, talpig magyar
diszköntösben, mentésen, kardosan; azután a közrend, végre a
szegénység, egész Lőcs Jónásig és Kezesménes Lukácsig, lelki
töredelemmel, igaz hálával valamennyi.</p>
<p>Míg a lelkész a körben sorra vitte a szent jegyeket, az
asszonyok ajkain alázatos dallamban zendült a bűnbocsánatot váró
remény:</p>
<div class="poem">
<div class="stanza"><span class="i0">«Mert nem azért vetted fel
testünket,<br /></span> <span class="i0">Hogy megitélj bűnünkért
bennünket…»<br /></span></div>
</div>
<p><span class="pagenum"><a name="Page_119" id=
"Page_119">-119-</a></span></p>
<p>Mennyi bátorító van abban, mikor az ember <i>ezt</i> mondhatja
Istenének!</p>
<p>Dombay mondhatatlan részvéttel szemlélte ez alakokat. A sok
daczos, kevély, féktelen jellem, a kik vagyunk többé-kevésbbé
mindnyájan, itt meghajol egyetlen érzelem elborító súlya alatt
mind. Míg a kenyeret és bort osztotta, mindegyikhez intézett
egy-egy emlékeztető szót Isten beszédéből s mindegyiknek fejére
küldött egy igaz áldást szívéből. Légy megáldva, légy
megszentelve.</p>
<p>A női közönség már nem alkotott olyan szép rendes kört, mint a
férfiak. Egy az, hogy az asszony, ha még oly igen meg van is hatva
a töredelem és alázat lelkétől, soha sem feledi méltóságát s
biztosítani igyekszik mind magának, mind köntösének a megillető
tért; más meg az, hogy a nők legalább is kétannyian voltak, mint a
férfiak.</p>
<p>Ezért kettős, sőt hármas kört kelle alkotniok egymás mögött,
mely miatt egy kis tolongás és rendetlenség támadt. Nem nézték, ki
a Mecsekiné, ki Ámbárné, hogy előre bocsátanák; mindegyiknek volt
igénye az elsőbbséghez koránál, vagyonánál vagy nemzetségénél
fogva. Így a szerényebbek vagy bátortalanabbak a második vagy
harmadik gyűrűben maradtak. Csak Pátróiné és Talpárdiné asszonyok
elsősége nem vonatott kétségbe.</p>
<p>A lelkész türelemmel várta végig a sorakozást, akkor elkezdette
osztani a szentségeket az első körben álló hölgyeknek, azután sort
fogott a második gyűrűn, majd a harmadikon; az első sorban állók
vállain keresztül szolgáltatván át. Néhol csak <span class=
"pagenum"><a name="Page_120" id="Page_120">-120-</a></span> a
kezet, néhol csak a három ujjat látta, a mely reszketve nyúlt a
kenyér után.</p>
<p>Miután a kelyheket is ekként sorban osztotta volna, visszatért a
szent-asztalhoz; meghajtotta fejét, imára kulcsolta kezét; maga
volt áldozandó.</p>
<p>A lelkész utolsó az áldozók között.</p>
<p>Az ének elhallgatott, a gyülekezet felállott, Dombay kezébe
vette a szent-kenyeret s megtörni készűlt.</p>
<p>E közben a mozgékony Ihárosi, kinek figyelme mindenre kiterjedt,
észrevette, hogy a harmadik gyűrűben álló hölgyek közűl egy, egy
fiatal leányka, kikerűlte a lelkész figyelmét. Szemérmesen
megvonúlt az előtte állók mögött, nyújtotta is kezecskéjét, de a
lelkész nem vette észre. Így nem részesűlvén a kenyérben, elpirúlva
hátralépett, hogy a kehelyosztásnál rendet ne zavarjon. Csak tanuja
volt, de nem részese a sakramentomnak.</p>
<p>Mikor a nők a körből oszlani kezdtek, Ihárosi meggondolatlan
túlbuzgósággal odalépett a leánykához, kézenfogta, hogy az
úrasztalához vezesse.</p>
<p>A leány zavarba jött, még jobban elpirúlt; vonakodott kissé, de
ellenállani nem mert, öntudatlanul engedte magát vezettetni a szent
asztalhoz.</p>
<p>Ihárosi halkan tudatta a lelkészszel a jelenet okát.</p>
<p>Dombay a leánykára tekintett és megdöbbent. Ez az ő kézcsókoló
tanítványa volt, a szőke sarjú leányka: <i>Ámbár Dína</i>. Ott
állt, mint az elitélt bírája előtt. Összeroskadóban a ránehezülő
tekintetek sulya alatt.</p>
<p>A lelkész egy másodperczig tétovázva nézett a <span class=
"pagenum"><a name="Page_121" id="Page_121">-121-</a></span>
leányra, azután kettétörte a kezében volt szent kenyeret és felét a
leánynak nyújtotta.</p>
<div class="figcenter" style="width: 378px;"><a href=
"images/i008hq.jpg"><img src="images/i008.jpg" alt=
"Ihárosi halkan tudatta a lelkészszel a jelenet okát." title=
"Ihárosi halkan tudatta a lelkészszel a jelenet okát." /></a>
<p class="caption">Ihárosi halkan tudatta a lelkészszel a jelenet
okát.</p>
</div>
<p>«A te ifjúságodnak legyen vezére a te Istened!»</p>
<p>Akkor rázendült az ének:</p>
<div class="poem">
<div class="stanza"><span class="i0">«Az úr énnékem őríző
pásztorom,<br /></span> <span class="i0">Azért semmiben meg nem
fogyatkozom…»<br /></span></div>
</div>
<p>Lábán János kezdte rá. Ő tudta, hogy ezt szokás akkor énekelni,
mikor az egyházi szolgák áldoznak.</p>
<p class="center">*</p>
<p>Így ünnepelte meg a nemes-kondori gyülekezet első húsvétját.</p>
<p>Így lőn a pusztába bujdosott ifjúnak első találkozása a
kézcsókos leánykával.</p>
<p>Az isteni tisztelet végeztével a közönség kivonúlt a szent
sátorból, s egy másik ligetbe seregelt át, melynek dombos közepe
hosszú négyszögben gyepasztallá volt alakítva s megterítve.
Távolabb, lobogó tüzek mellett, a szolgafán függő bográcsok körül
öreg juhászok sürögnek, meg-megpörgetve a terjedelmes edényt,
melyből a husvéti bárány illata párolog; egy bokor rejtekében
csapraütött hordó igérkezik a köz-rendnek, míg egy másik lugasban
pinczetokok csoportoznak aristokratikus nyugalommal, terepélyes
kosarak társaságában, melyek a nemzetes és tekintetes asszonyok
süteményeit rejtik. Közös vendégség készűl, eklézsia örömére, új
pap tiszteletére.</p>
<p>Dombaynak, ki Ámbár Lőrincz jobbján közelget, <span class=
"pagenum"><a name="Page_122" id="Page_122">-122-</a></span> csak
szét kell tekinteni, azonnal észreveszi, hogy Kondoron jó világ
van. (Kinek-kinek.)</p>
<p>De nem tekinthet szét, mert Pátróiné nagyasszony ottan leragadja
Lőrincz úr karjairól, s a mint hatalmába ejtette, össze-vissza
csókolja az aranyos szép száját. Neki joga van erre, hiszen ő tette
a legjelentékenyebb alapítványt, no meg hogy ő értette meg igazán
minden szavát, mert az öcsémuraméknál és az öcsémasszonyéknál
bizony sok hullott az útfélre és a tövis közé.</p>
<p>De hát az öcsémasszonyok nemde nem csak olyan nemesasszonyok-é
mint asszonynéni, s nyomorult utánzóknak kell-é őket tartanunk, ha
az asszonynéni példáját követik?</p>
<p>És az ifjabbja veszít-e valamit kelleméből vagy tisztességéből
az által, hogy szemérmes távolból vár egy nyájas tekintetet vagy
köszöntést, és boldognak érzi magát, ha megnyerheti?</p>
<p>Azután a férfiak hódolat-nyilatkozatai következnek.</p>
<p>Talpárdi nagysága nem szól semmit, csak megrázza az ifjú kezét
emberül, a mit az ifjú olybá vesz, mintha püspöke dicsérte volna
meg.</p>
<p>Csont Ábel sem titkolja meggyőződését, hogy ha valamennyi
vaskalapot, a ki a környéken van, összekalapálnának is, még sem
nyomna a szívén annyit, mint a mai prédikáczió. Azt hiszi, ez elég
is lesz neki a másik husvétig.</p>
<p>Nem késett Lábán János is kijelenteni, hogy akárcsak
főtisztelendő Székács urat hallotta volna; mely megjegyzés az éltes
Minekának annyira elviselhetetlen, hogy rögtön torkon kapja:
<span class="pagenum"><a name="Page_123" id=
"Page_123">-123-</a></span></p>
<p>– Hohó juhász! Hát Józsa uramat a gólya költötte? Mert mikor
Józsa uram el kezdett prédikálni, még a város végén is meghallották
a szavát.</p>
<p>Azután megijedt, hogy a Józsa uramra való hivatkozással
érzékenyen megsértette az új papot, biztatólag fordúlt feléje:</p>
<p>– No de kigyelmednek is majd megerősödik a hangja. Te pedig
Lábán János, elmenj a Székácsoddal és ne kárhozkodtasd az igaz
körösztyén embert.</p>
<p>A becsületes Dávid zsidó is meghozta elismerése adóját. Ő,
úgymond, nem meri többé husvétban meghallgatni a tiszteletes
ifjúurat, mert…</p>
<p>Nem mondta tovább, hanem azt tette hozzá: Akár csak a Lőw rabbit
hallotta volna Nagy-Kanizsán, mikor először prédikált magyarul.</p>
<p>– Már pedig én csak a mondó vagyok – dörmögte szomszédjához egy
távolabb álló atyafi, – hogy ebben a mi emberünkben kell valami
nagy hibának lenni, mert különben a szentszék nem vetette volna
miközibünk. Majd meglássa kend.</p>
<p>Ámbár Lőrincz újra karon fogta az ifjút, tovább hordozta az
atyafiak között, bemutatta itt is, ott is, azután szétnézett;
keresett valakit vagy valakiket.</p>
<p>A kiket pedig keresett, azok még nem érkeztek meg. Útközben
megállapodtak a szent sátor és az ebédlő liget közötti
pagonyban.</p>
<p>Lőrinczné asszony, balján Dínával, hevesen magyarázott valamit
Ihárosi úrnak, a ki állott a hugomasszony előtt, mint fölvetett
feje mutatta, daczosan, <span class="pagenum"><a name="Page_124"
id="Page_124">-124-</a></span> de mint égre emelgetett kezei a
szétnyiladozott újjakkal sejtetni engedték, még sem egészen tiszta
lelkiösmérettel.</p>
<p>– Dávid bácsi – szidta az asszony, szemeit törűlgetve – soha sem
léphet hozzánk úgy, hogy bajt ne hozzon a nyakunkra. A múltkor
bevetődik házunkhoz, s ott a következése…</p>
<p>– Egy derék fiatal pap.</p>
<p>– Az ám! Ellopták az uramnak a drága fegyvereit.</p>
<p>– Hát annak is én vagyok az oka?</p>
<p>– Persze hogy maga! – de nem merte tovább folytatni a történetet
(melynek az lett a vége, hogy a fegyvereknek, melyeket ő Dávid úr
látogatásakor lehányt a padlásról, a keselyűsi homokban lába kelt),
hanem napirendre tért.</p>
<p>– Most meg közszemlére hurczolja a lányomat. Még azt hiszik, én
fogadtam meg, hogy árulja.</p>
<p>Dávid bácsi újra fölemelte a kezeit.</p>
<p>– De gondold meg, kedves húgom! Mekkora veszteség lett volna
erre az ártatlanra nézve, ha ő épen ezen alkalommal elmarad az
ünnepélyről. Vajjon miről emlegetné meg ezt a dicső napot?</p>
<p>– No hiszen, van már miről emlegetnie!</p>
<p>– Köszönd meg asszony, hogy volt rá gondom. Még azt hitték
volna, hogy el van tiltva a szent asztaltól.</p>
<p>Hanem mikor ezt kimondta, kapta is odább a fejét, nehogy a
húgomasszony keze elhirtelenkedje a választ.</p>
<p>Jó volt az elővigyázat. A válaszra kész kezecske <span class=
"pagenum"><a name="Page_125" id="Page_125">-125-</a></span> csak a
híg levegőt fenyítette meg abban a térben, melyben imént Ihárosi
feje állott.</p>
<p>– Menjen innen. Rá sem nézhetek.</p>
<p>– Jól van no, hát ne nézz rám! Hát te galambom kis primulám –
szólt a leánykához – haragszol-e? Te se nézz rám, ha haragszol!</p>
<p>A kis primula rávetette kökény szemeit Dávid bácsira. Bizony,
hogy haragszik.</p>
<p>Ekkor odaért Lőrincz úr Dombayval.</p>
<p>– Mi már ismerjük egymást! – mondá Dombay. – Hogy megnőtt azóta!
– Elbeszélte Lőrincz úrnak az ismeretség történetét, azután
hozzátette: – Én adósa is vagyok kegyednek; egy kézcsókot feledett
nálam búcsuzáskor s most alkalmam van visszaadni.</p>
<p>Soha még sarjú leányt ekkora tisztesség nem ért. Szabadkozott is
nagyon.</p>
<p>– Kölcsönt kölcsönnel kedves Dína! – mondá, ajkaihoz érintve a
lányka puha kezét.</p>
<p>Lőrincz úr nagyot mosolygott a kis sváb leányka zavarán (sváb
leány Lőrincz úrnak mind, a ki tud német írást), de neje nem igen
örült a dolognak. Még hírbe hozzák a csetrest. Dávid bátyja, az a
nagy paraszt elkezdte, ez meg itt folytatja, holott vályogházban
lakik és kertészgyerekeket tanít.</p>
<p>Dombay szívébe látott az anyának és sietett fölhasználni az első
alkalmat, hogy aggodalmait eloszlassa.</p>
<p>Mert mikor az ebéd vége felé járt, s kezdődtek az
áldomás-ivások, a sok mindenféle jó kivánat között múlhatatlanúl
elő kellett fordulni annak is, a mely így kezdődik: <span class=
"pagenum"><a name="Page_126" id="Page_126">-126-</a></span></p>
<p>«Rég megmondotta bölcs Salamon, hogy nem jó az embernek egyedül
lenni…» mely rövid igazságból kiindulva, Mecseki úr szive
teljességéből azt kivánja, hogy az ő szeretett papjának szivét
fűzze minél elébb egy hű szívhez a legdrágább frigy
aranyláncza.</p>
<p>Az erdő «éljent» harsogott egy csinos kis pusztai papné
gondolatára. Mindenfelől ráestek Dombayra, hogy asszonyt ám a
házhoz minél elébb. Különösen Pátróiné nagyasszony biztosította,
hogy úgy fogja szeretni, mintha saját menye volna.</p>
<p>Dombayt a sok biztatás annyira elragadta, hogy többet is vallott
a kellőnél. Szót szóra.</p>
<p>– Talán már van is valaki jegyben? – kezdé a nagyasszony.</p>
<p>– Talán! – felelt Dombay.</p>
<p>– A <i>talán</i> nem elég. Én őszinte és töredelmes vallomást
akarok.</p>
<p>– Még nincs jogom ilyen vallomást tenni, mert «hátha» is van
utána.</p>
<p>– Tehát a «hátha» betudásával! – szólt közbe Dína egy tányér
dióskalácsot nyújtva át Dombaynak.</p>
<p>– Kegyed is kiváncsi rá? Egy feltétel alatt megmondom.</p>
<p>– Csak azt ne, hogy tovább ne adjam a titkot, mert ilyen
feltételt el nem fogadhatok.</p>
<p>– Oh sokkal könnyebb. Ha kegyed ajánlkozik nyoszolyó-lánynak
menyasszonyom mellé.</p>
<p>Dína tapsolt a koszorúlányságnak.</p>
<p>– Szivesen. <span class="pagenum"><a name="Page_127" id=
"Page_127">-127-</a></span></p>
<p>– És azt a gyöngyvirág-csokrot átadja nekem menyasszonyom
részére.</p>
<p>– Legyen az övé. Tehát a titkos jegyes neve?</p>
<p>– <i>Junda</i>.</p>
<p>– <i>Junda</i> – ismétlé Dína s levette kebléről az illatos
bokrétát és Dombaynak nyújtotta.</p>
<p>Leesett a kő Ámbárné szívéről. Az ő egyetlene megszabadúlt a
mendemondától. Most már örült az iménti tisztességnek, hogy a
kézcsók nem <i>úgy</i> volt adva, hanem <i>amúgy</i>.</p>
<p class="center">*</p>
<p>Az áldomások után oszlani kezdett a közönség. Az urak és úri
asszonyok egy csoportban lakására kísérték Dombayt.</p>
<p>Beléptek a világos, hűvös, gyér butorzatú szobába; ott
biztatták, hogy ne féljen, jó dolga lesz köztük; a kondori vízhez
nehezen jut az ember, de a ki egyszer ivott belőle, az nem tud
megválni Kondortól. Olyan boszorkányos ez a kondori víz.</p>
<p>E közben Talpárdi félre intette Dombayt.</p>
<p>– Kedves papom! Nekem ugyan akaratom ellen történt idejövetele,
de ha már itt van, isten hozta. Az az én patvarkodó Juczi néném
olyan száz aranyat adott a fizetésére, a mi hetven esztendő óta pör
alatt van, s lesz is még másik hetvenig. Hanem azért, hogy a
hivatal rövidséget ne szenvedjen, a per lefolyásáig én fizetem
önnek a kamatokat.</p>
<p>Átadta a hat aranyat. Aztán végig tekintett a szobán.</p>
<p>– Ez bizony szűk lakocska; ez a bolondos <span class=
"pagenum"><a name="Page_128" id="Page_128">-128-</a></span> Ihárosi
fújta fel semmiből. Hanem ne búsuljon. Én magam építtetek hozzá egy
csinos szobát a <i>húgomasszonynak</i>.</p>
<p>Alig szabadúlt meg Talpárditól, elfogta Pátróiné.</p>
<p>– Kedves uramöcsém! Én száz aranyat adtam a papi fizetésre, de
ez az én gyilkos öcsém, ez a kevély Talpárdi nem tudom mikor fizeti
ki. Hogy tehát maga ne szenvedjen, a kamatokat én fogom fizetni a
per lejártáig.</p>
<p>– De én már átvettem ezt Talpárdi úrtól! – szólt Dombay,
eltávolítván a nyújtott összeget.</p>
<p>– Az annak a kevélynek a dolga, ez pedig az enyém. Ne
szemérmeteskedjék uramöcsém, hanem vegye jó szívvel, a mit jó
szivvel adnak.</p>
<p>Azután jött Lábán János a sóval, vajjal. Csont Ábel a
méhkasokkal, mert ő adót nem fizet, hanem kiadja a kapitálist
egyszerre. A bárányok, – egész kis nyáj, a sok apró liba, a mit a
gazdaasszonyok hordtak össze, mint mondták azért, hogy annál
hamarább hazahozza a feleségét, mert a libának asszony kell. Nem
paphoz illő ludat nevelni. Az az igazi papné, a kinek százával nő a
libája, pulykája.</p>
<p>Hogy megörül majd ennek Junda.</p>
<p>– Meg ám!</p>
<p>Épen most érkezik a csősz a levelével.</p>
<p>«Uram! Önnek ajánlata más körülmények között mindennél drágább
lett volna előttem. Most szülőim emléke, testvéreim jövője, és
annak a két öregnek, kinél menedéket találtunk, szeretete tilt azt
elfogadnom. Kövessem önt, és elhagyjam testvéreimet? <span class=
"pagenum"><a name="Page_129" id="Page_129">-129-</a></span> Kire,
hová! Vagy magammal vigyem a pusztába? Mi lesz ott belőlük? Engedje
meg, hadd maradjak én az én szegény kis árváimnak és az én öreg jó
rokonimnak szolgálója. Feledjen ön. Ne emlékezzék meg rólam
soha.»</p>
<p>Ez volt a Junda regéje.</p>
<h2>VIII.</h2>
<p>Robinson, szegény Robinson! Mit csinálsz te itt?</p>
<p>Oh te jámbor Máté! És még neked szokott fájni a szíved az
emberiség szenvedései miatt, és vérezni egy-egy elhagyatott gyermek
sorsán, holott nincs az az égi madár, a ki a te kiterjesztett
szárnyaid alá kivánkoznék. Hogy beczézed, hogy simogatod őket, hogy
megfördeted szavaid mézében a kit elől-utól találsz. Az persze
tetszik nekik: de rád nem meri magát bízni senki, hiszen magadnak
sincs miből élni. Az a leány téged szeret, mint leány szerethet,
becsül, mint embert becsülni lehet, rád bízná magát és menne veled
világtalan világig, még czipődet is fényesen tartaná, fényesebben,
mint Józsikáét; de Józsikát nem meri rád bízni, hogy majd abból te
embert faragsz, sem pedig Milikéjét nem meri kitenni annak az
arkadiai boldogságnak, mely abban állana, hogy a te préczeptornak
való bárányaidból a legpákosztosabbiknak napról-napra friss
koszorúkat aggasson a birka fejére. Egy gróf megirigyelhetné azt a
<span class="pagenum"><a name="Page_130" id=
"Page_130">-130-</a></span> szerencsét, melyben te azokat az
árvákat részesítenéd, napról-napra fejlesztvén értelmüket, képezvén
erkölcsüket, erősítvén hitüket a gondviselő Istenben, de neki nincs
bátorsága, vagy talán több a józansága, hogysem testvérei jövőjének
a puszta homokjában és magányában merné letenni alapját. Ne
kárhoztasd: igazat mondott, mikor azt írta, hogy marad az ő szegény
kis árváinak és az ő jó öreg rokonainak szolgálója.</p>
<p>Légy gyakorlatibb kissé. Az a sok bárány (bizony nem válogatták
ám neked a javát) mind elpusztúl harmadnapra, ha te akarsz lenni a
juhászuk. Hivasd Lőcs Jónás uramat és számold át neki. Ha te úgy
gondot viselsz az ő lelkére, mint ő a te bárányaidra, akkor Jónás
gazdának jó dolga lesz a másvilágon. A libákat is add ki feléből
valami kertésznének, legalább haláluk nem a te lelkedet fogja
terhelni.</p>
<p>Azután tarts vizsgálatot málha-ládáid fölött. Ezek a te hajódnak
a roncsai. Nem lehetne-e belőlük egy kis ladikot ábdálni össze,
melyben a sík tengerre kivetődhetnél? Mert Európa igen messze van.
Mindenekelőtt pedig ne feledd, hogy közeleg a május elseje, és a
legények már holnap kezdik vagdalni a májusfának való sudarakat,
melyeknek hegyébe nyárfalomb lesz erősítve, felékesítve piros
kendőkkel és sárga szalagokkal, úgy lesznek leállítva a lány ablaka
elé éjnek évadján. Eredj te is; kötözz össze három-négy póznát,
szegezz a tetejébe egy széles deszkát és írd rá: <i>Ferte opem
misero Robinsoni</i>. Állítsd fel azt a Nyöszörgő-halmon,
<span class="pagenum"><a name="Page_131" id=
"Page_131">-131-</a></span> hogy a ki deákul tud, el ne olvassa.
Mert ez a te május-fád.</p>
<p>Robinsonabb vagy Robinsonnál.</p>
<p>Mert Robinson magára volt ugyan hagyatva, és épen úgy maga
kereste magának a bajt, mint te: de utoljára is ő ura volt annak a
világnak, a melybe jutott: te pedig a világ kellő közepén (mert nem
Kój a világ közepe, hanem Kondor) vagy elszigetelve, a mint csak
ember elszigetelve lehet. Köröskörül rakott tanyák füstölgő
kéményei hirdetik, hogy mindenütt vidám tűz pattog a tűzhelyen,
asztal készűl a házban, melyet boldog háznép ül körül; s a hol így
nincs is, ott is van élet; káromkodó béresek, nyafogó gyerekek,
patvarkodó feleség és jámbor gazda, a ki ürügyet keres, hogy
beleköthessen az asszonyba, s legyen oka a házi kereszt elől Dávid
zsidó barátságos levélszínje alá menekülni.</p>
<p>Neked mindebből az örömből csak annyi jut, hogy holnap vagy
holnapután valami alkalmatosságon sorba látogatod ezeket a tanyákat
és majorokat. Mindenütt töltesz öt percznyi időt, azután még
tovább, mind a hetven nemzetes és tekintetes úrnál sorba tevén a
dísz-látogatást.</p>
<p>Ha ezen túl estél, akkor vesd kezedet az eke szarvára és többet
hátra ne nézz.</p>
<p>Pamlagjára dőlt s tovább folytatta szomorú elmélkedéseit. A
közeli korcsmából átdörmögött hozzá a bőgő hangja. Egész éjfélig
azt zúgta fülébe: Robinson, Robinson, Robinson…</p>
<p>Reggel felé elszenderedett, de csakhamar fölébredt. <span class=
"pagenum"><a name="Page_132" id="Page_132">-132-</a></span></p>
<p>A kelő nap első sugara szemébe sütött, arra ébredt fel.</p>
<p>Az ébredő ember első dolga szemlét tartani tegnapi gondolatai
fölött. Ő is csakhamar megtalálta a fonál végét, melyre néhány
fekete gyöngyöt fűzött tegnap. Ott következtek egymásután
«Robinson», «Májusfa», «Ferte opem», azután a Junda levele, a
visszaküldött gyűrü, azután multjának az a nagy széles tengere,
melyen az ő kincsekkel megterhelt hajója a kondori zátonyra
vetődött ki.</p>
<p>Azután az a késő bánat, melylyel <i>megbánta a mit
cselekedett</i>, mely első éjtszakáját ezen a szigeten oly
gyötrelmessé tette.</p>
<p>Nem jobb volna-e egyszerre mindennek véget vetni?</p>
<p>Ez volt az utolsó gondolat, melyre tegnapról emlékezett.</p>
<p>De minő más az ember lelke, mikor a keleti ablakán süt be a
nap!</p>
<p>Gyáva önkéntes! el akarsz szökni az őrhelyről, hová senki sem
kényszerített? És miért? Csak azért, hogy egy leány, kiről azt
hitted, egyedül te tudod boldoggá tenni, nincs veled egy
véleményen? Micsoda öklelő syllogismus ez? Ha vad emberré lettél,
ne keseregj európai kisasszony után. Ez volt az első gondolata
reggel.</p>
<p>Fogta a gyűrűt, melyet Junda visszaküldött, s szépen felhúzta
annak a gyöngyvirágcsokornak a szárára, melyet Dína adott át a
nyoszolyólányság foglalójául. <span class="pagenum"><a name=
"Page_133" id="Page_133">-133-</a></span></p>
<p>Ez tehát be van fejezve véglegesen. Ha a díszlátogatásból
épségben hazakerülök, elkezdem az életet. – Lássuk csak.</p>
<p>Kezébe vette a naptárt és szemlét tartott a napok felett: melyik
bírna legajánlatosabb külsővel a díszlátogatásra? De azok a napok
olyan bunfordi szemmel néztek rá, egyiknek sem jutott eszébe
feltartani az újját, hogy ő magára vállalja a bemutatás
tisztét.</p>
<p>Hanem az ember, mikor vademberré lesz, első kötelessége magát
lehetőleg ravaszszá idomítani, mert miként védekezhetnék különben
az elemek és a hozzá hasonló vadak ellen sikerrel.</p>
<p>A naptár tanúlmányozása közben Dombay egyenes lelkén is talált
egy kis hasadékot a ravaszság. Egy kis ártatlan ravaszság.</p>
<p>Unalmas história biz az egész látogatási parádé, – mondá –
kedvetlenül tovább forgatva a naptárt s olvasgatva jámbor adomákat,
míg végre azokat is megtanulta, és a vásárokra került a sor. Aba,
Abony, Ada és a többi.</p>
<p>Mert egy vadembernek semmi sem áll annyira érdekében, mint azt
tudni, hol mikor lesz vásár.</p>
<p>Kérem, ez nem tréfa. Mert lám Dombayt a tudományszomjnak éppen
ez a neme segíti ki zavarából.</p>
<p>«Füzvár. Quasimodo-vasárnap.» Igy mondja a kalendárium.</p>
<p>Quasimodo-vasárnap; hiszen ez a legközelebb vasárnap; Fűzváron
országos vásár lesz és a fűzvári vásárra Kondorról bezarándokol
minden ember, <span class="pagenum"><a name="Page_134" id=
"Page_134">-134-</a></span> a kinek lelke, lába vagy lova van. Ez
lesz a legalkalmasabb nap az én látogatásomra. Oh te Quasimodo!
Hogy nem tudtál rám kiáltani!</p>
<p>Jól számított. Mert Quasimodo vasárnapja reggelén a
zászló-jeladásra csak Énekes Tóth Péter jelent meg az isteni
tiszteleten gyermekeivel. Nem győzte csóválni a fejét a világ
romlottságán, mely egy hívságos vásárt többre becsül egy szép
éneknél.</p>
<div class="poem">
<div class="stanza"><span class="i0">«Mely boldog, a ki jól és
igazán él!»<br /></span></div>
</div>
<p>Elénekelgették a szép éneket, Énekes Tóth Péternek jól esett
tapasztalni, hogy az új tiszteletes csak úgy tudja könyv nélkül
mint ő. Igazán tudós ember. Csak úgy prédikál ő neki egy magának,
mintha az egész húsvéti közönség jelen volna. Húsz krajczárt vetett
a perselybe örömében, holott húsvétkor csak tíz tellett a
buzgóságból.</p>
<p>Isteni tisztelet után felkérte Dombay, hogy hordozná őt meg a
tanyákon sorban, mert látogatásokat akar tenni, mit Péter gazda meg
is ajánlott egy kis fejvakarás után, mert – úgymond – ez a csősznek
volna a kötelessége. A legatust is az szokta vezetni az
urakhoz.</p>
<p>Sorba vették a tanyákat.</p>
<p>Dombay nem győzte magasztalni a maga életrevalóságát. Áldotta
Fűzvárt és a Quasimodo-vasárnapot, hogy nehéz tisztét így
megkönnyítették neki. Sehol senkit nem talált otthon. Egy-egy éltes
cseléd jött ki eléje, annak átadta névjegyét és sajnálkozva
hajtatott tovább a keskeny sínű juhászkocsin. <span class=
"pagenum"><a name="Page_135" id="Page_135">-135-</a></span></p>
<p>Csak egyet nem vett számba. Tudniillik, hogy a kisasszonyokat
nem szokták vásárra vinni, mert ott nem szokás divatczikkeket
venni, hanem edényeket, ahhoz pedig jobban ért a mama, mint a
kisasszony.</p>
<p>Ámbárék számára is készen tartotta már névjegyét, mikor a kocsi
a komondorok tiltakozása ellenére bepördült s a tornácz előtt
megállapodott, de csak vissza kellett a névjegyet csúsztatni a
zsebbe még leszállás előtt, mert a tornáczon Dína vidám alakja
jelent meg, mosolygó örömmel fogadva a kedves vendéget.</p>
<p>Belépett a leány után a házba. Dína Márton bácsit is
leparancsolta s az emberséges birkás készséggel szót is fogadott.
Ritkaság az ilyen emberséges leányzó, a ki megadja az embernek a
becsületes nevét. Mint tudjuk, Uherszkó Márton volt a becsületes
neve.</p>
<p>A tiszta szobában foglaltak helyet. A tágas kertre nyíló két
ablak közötti kanapé előtt csinos szalon-asztalka, az asztalka
közepén egy pohárban élő friss virágcsokor s a virágcsokor körűl az
asztalon keresett rendetlenségben díszkötésű könyvek. Tompa
Olajága, Tompa Virágregéi, Andersen meséi, Virágok a legjelesebb
magyar költők válogatott műveiből, Kis nemzeti lant és egyéb
gyémánt kiadású könyvecskék. Irodalmi bábúi egy kis leánynak, a ki
szeret olvasni s a kinek apja bír is érzékkel az ilyen fényűzési
czikkek szüksége iránt, de nem annyira tékozló, hogy nagyobb
összegeket merne befektetni valamely «összes művekbe». Mert bárha
Lőrincz <span class="pagenum"><a name="Page_136" id=
"Page_136">-136-</a></span> úr Vörösmartyval nőtt fel és Petőfivel
erősödött meg, de Petőfi nem adja alább magát egy kila búzánál,
Vörösmarty pedig épen két kilát követel, azonkívül pedig két mérő
zabot ráadásúl. Aztán nem is leánynak való a Petőfi.</p>
<p>Rövid beszélgetés után Dína fölkelt, kinyitotta szekrény-ajtaját
s egy szép gazdag fehér koszorút vett elő és fejére tette.</p>
<p>– Nézze Dombay úr, én már készen vagyok a koszorúmmal, mikor
teszem én ezt fel?</p>
<p>– Majd mikor mirtust is fűzünk a fehér virágokhoz kedves Dína, a
mikor én kegyedet szívem szerént meg akarom áldani. Isten
nevében.</p>
<p>– Hogy hogy kérem! Csak nem utasította vissza menyasszonya?</p>
<p>– De igen… engem… Tudja kegyed, mit neveznek kosárnak?</p>
<p>– Kosárnak? Ó az a csúf Junda!</p>
<p>– Ne bántsa kegyed. Én voltam az esztelen, mikor azt kívántam
tőle, hogy osztozzék az én pusztai sorsomban.</p>
<p>– Hát mi kifogása van a mi pusztánk ellen?</p>
<p>– Alapos, melyet én is helyeslek s ha elmondanám, kegyed is
helyeselné. Elég az hozzá, hogy a kegyed ajándéka kárba veszett, és
én kénytelen vagyok azt visszaadni. Noha hervadottan.</p>
<p>– Nem, nem! Nem fogadom vissza, – felelt a leány, – én azt a
kegyed menyasszonyának szántam, s azénak kell lenni. Csak én
beszélhetnék azzal a Jundával!</p>
<p>– Az már nem változtatna a dolgon, – szólt <span class=
"pagenum"><a name="Page_137" id="Page_137">-137-</a></span>
elmélázva Dombay, – s a kegyed ajándékának nem lesz gazdája.</p>
<p>– De azért nem veti ki Dombay úr úgy-é? Majd meglássa, meglesz a
gazda. Igérje meg, hogy megőrzi mindaddig, míg menyasszonyának nem
adja.</p>
<p>– Ezt könnyű megigérni, ha kegyednek kedvére van – felelt Dombay
– s bucsút vett a leánykától, a ki kikisérte vendégét, s midőn a
kocsi kigördűlt az udvarból, visszament szobácskájába és összetette
kezeit.</p>
<p>– Oh az a csúf Junda! Az az ostoba Junda!</p>
<p class="center">*</p>
<p>Dombay azután még folytatta s be is végezte látogatásait. Sehol
sem kellett a névjegyeket személyével helyettesíteni.</p>
<p>A korcsmát utóljára hagyta. Ott sem találta a kit keresett s a
bérlőnével váltott néhány barátságos szó után alkonyat felé
hazatért.</p>
<p>A tornáczon üldögélve találta Dávidot.</p>
<p>Tudniillik a zsidót és nem Dávid urat. Oh, Dávid úr, mint a ki
jól végezte dolgát, pihen és nagyokat nevet magában a szerencsés
ötleten, melylyel lefőzte a bárgyú tarhalmiakat, és embert hozott
Kondorra. Ő tette Kondort ekklézsiává; csak az fáj neki, hogy nem
dicsekedhetik vele. Egész furfangja titok.</p>
<p>A bérlő felkelt s tiszteletteljesen köszönt az érkező
lelkésznek.</p>
<p>– Ha terhére nem vagyok önnek, átléptem mint <span class=
"pagenum"><a name="Page_138" id="Page_138">-138-</a></span>
szomszédhoz illik, meglátogatni a szomszédot. Új embernek, magános
embernek sok mindenre van szüksége, s ha egyéb nem, egy jó szó is
jól esik. Szivesen felajánlom, a miben szolgálatára lehetek.</p>
<p>Az ifjú megrázta a zsidó kezét.</p>
<p>– Köszönöm, szomszéd úr! Már az ajánlat is nagy szívesség, mit
én hasonló ajánlattal viszonzok, bár tudom, hogy a kölcsönben én
nyerek. Most mindjárt első lélekzetre is két kérésem van.</p>
<p>– Előre is tartsa ön teljesítettnek.</p>
<p>– Egyik az, hogy küldje fel holnap gyermekeit. Megkezdem a
tanítást, mert únom a tétlenséget.</p>
<p>– Ön vesződnék az én gyermekeimmel? Én ezt a dolgot tréfára
vettem. Kezdődik a nyár s ilyenkor lehetetlen a rendes
iskoláztatás.</p>
<p>– A ki itt lesz, tanúl. Ön, tudom, becsüli a tanulás hasznát,
azért kérem, küldje a gyermekeket.</p>
<p>– No ez szép kérés öntől, mely engem tesz önnek adósává.
Remélem, a másik ellenkező természetű lesz.</p>
<p>– Igen. Látom, ön a pusztának a mindenese, s önnél kapható
mindaz, a miért városban tíz üzletet kell befutni. Adjon ön nekem
deszkát és léczeket, a mennyire szükségem van, jutányos áron és
törlesztésre.</p>
<p>– Szivesen uram, a mennyi kell. De szabad kérdenem, mi
czélra?</p>
<p>– Ezt a hajlékot lepadoltatni, téli ablakokkal s tisztességesebb
ajtókkal ellátni és az iskolateremben egy olyan a milyen kathedrát
felállítani. <span class="pagenum"><a name="Page_139" id=
"Page_139">-139-</a></span></p>
<p>– Nem jobb volna, ha rám bízná ön az elkészítését? Én az
asztalossal olcsóbban tudnék alkudni.</p>
<p>Az asztalossal már megvan az alku, csak deszka kell hozzá.</p>
<p>Dávid megigérte a deszkákat s távozott.</p>
<h2>IX.</h2>
<p>Hová lett innen a Nyöszörgő halom? És micsoda kihívó
magaviseletű torony az ott, azon a dombon, melyet ezelőtt tizenkét
évvel Nyöszörgő-hegy néven mutatott be Csont Ábel úr? Az a kövekből
rakott jegenyefa hogyan meri mellét oly egyenesen szegezni az
északi szélnek; s az a sugár nyilvessző, mely a torony hegyén az
állhatatlan vitorlát helyettesíti, hogyan tud szembe fordúlni a
bármely oldalról támadó szellőnek, meglövéssel fenyegetvén még az
ártatlan zephyrkét is? Minő elszántsággal hajlik előre a homlokzat
két szárnya, mint egy védelemre kelő sasmadáré?</p>
<p>És hol születtek azok a homokos, de tiszta serpentinek, melyek
illatos bokorszegélyzet között három oldalról kanyarognak fel a
völgyből; kimért közökben jobbról-balról feleresztett lombos fák,
élő szobrai egy kertész-kezek által alkotott kalváriának?</p>
<p>És micsoda sötét alagútja az a szőlőleveleknek, mely a templom
nyugati ajtajától egy téres gyümölcsösön keresztül abba az
Elysiumba vezet, melynek <span class="pagenum"><a name="Page_140"
id="Page_140">-140-</a></span> tornácza oleander-bokrokon látszik
nyugodni, s kéménye csak lopva tekint ki a kábító illatú ákáczok
hét-soros erődei közül?</p>
<p>És hová lett az a mély homokvölgy, mely régebben a
Nyöszörgő-hegy és az Ihárosi építette lelkész-lak között
állott?</p>
<p>És nem Dínának neveztük-e mi régebben ezt a telt idomú
kökény-szemű asszonykát, a ki imé karjain egy busa leánykát tartva,
kegyetlen fenyegetődzéseket intéz egy fiatal akáczfa ellen, melynek
ágai között valami gézengúz foglalt megközelíthetlen állást? A
Gyula gyerek az, a nagy gonosztevő, a ki fejébe vette, hogy hintát
köt a fára, de a kötél sehogysem akar kötélnek állani, mert az ő
hétéves ujjai csak képzelik, de nem tudják, hogy mi az a
hurokvetés.</p>
<p>És az az egészséges vállas úr ott abban a porkabátban, a ki
Konstantinápolyt, az Aja Sophia kupolájánál fogva felemeli s egy
tollseprüvel kisöpri belőle a muszkákat; majd egy üveg-ablakon át
betekint Debreczenbe, hogy mit csinál most a civis ebben a rekkenő
melegben; azután Páris kapuiban állapodik meg, s a részrehajlatlan
végzet közönyével szemléli, miként tolonczozzák ki az ouvrierek a
proletárokat; végre az Angyalvár bejáratához illeszt egy csinos
nádcsövet, hogy a jogos tulajdonos könnyebben ügyelhessen az
útlevelekre;</p>
<p>tehát ennek a sok Dzierzon híre nélkül épült világvárosnak ura
nemdenem ugyanazon Dombay Máté-e, a ki…</p>
<p class="center">*</p>
<p><span class="pagenum"><a name="Page_141" id=
"Page_141">-141-</a></span></p>
<p>Most egy kék kötényt köt maga elé s a Dávid szomszédtól kapott
deszkák közül oda illeszt egyet a gyalupadhoz.</p>
<p>Ha már idejutott, lehetőleg meg akarja szépíteni földi
szállását. Becsukta maga mögött az ajtót, itt kell előre
mennie.</p>
<p>A zsidó gyerekeknek, kiket apjok, igéretéhez híven felküldött,
magánfoglalkozást szab, ő pedig megteszi az első fűrészmetszést
papihivatalának második hetében.</p>
<p>Szerencse fel!</p>
<p>Ez az ő titkos, de valódi beköszöntője. Ez a fűrészhang igazabb
jó kivánatot zizeg az ő fülébe, mint minap azok a pohárcsendülések
az erdőben.</p>
<p>A gyalupad az ő iróasztala; enyves serpenyő, festékes láda a
kalamárisa; fúró, fűrész, kalapács az ő segédkönyvei, s pennája a
mázoló ecset. E mellett arra is ráér, hogy a Dávid nemzetét
bölcscsé tegye; tanítja mindenre, sőt a két nagyobbat még a
Pentateuchusra is, szívességből; mely fáradsága a deszkák árában
fog betudódni.</p>
<p>Ablakrámák és ablakredőnyök simúlnak egymásután gyalúja, – és
zöldülnek virulóra ecsetje alatt; a benyilóban egymásra lapúlva
száradnak a párosával összeeresztett padlódeszkák, a szoba talaján
keresztbe feküsznek a vánkosgerendák. A padlózat alá száraz homok
való, a mit nem kell messze keresni; a Dávid fiai betalicskázzák
mulatságból; de mivel az ő kezük nincs a talicska szarvaira
alkotva, Dombaynak sajátkezüleg kell a hiányt pótolni, mit meg is
tesz, szép holdvilágos éjszakákon <span class="pagenum"><a name=
"Page_142" id="Page_142">-142-</a></span> lopkodva be a szükséges
lomot. <i>Lopkodva</i>, mondjuk, mert attól tart, hogy a közföldnek
ilyen <i>magánczélra</i> bitangolása szemet szúr; még inkább félti
lelkipásztori méltóságát, mert mit szólna hozzá, ha valaki
meglátná, hogy ő homokot talicskáz.</p>
<p>Másfelől Talpárdi nagysága is embere akar lenni a szavának. Neki
hajtja mind a tizenkét igáját és egy hét alatt annyi követ, téglát,
épületfát felhordat, hogy a ki látja, megbotránkozik benne.
Harmadrésze is elég volna egy szobához, de Talpárdi úr azt mondja,
hogy ha már úr fog bele, ne legyen szegényemberes munka.</p>
<p>Ez is gyorsan ment, mert Talpárdi úr nem szeret czeremóniázni. A
Dombay terve szerint kiépűl az épület homlokzata most már három
szobával, hat ablakkal, hat zöldelő szemmel és ellát a puszta
szélső határáig.</p>
<p>Maga Talpárdi úr is megcsodálta.</p>
<p>Sok is ez egy pusztai papnak. Hanem hát a zsalúk honnét teltek
ki, meg a padlózat és egyéb fölösleges luxus?</p>
<p>Megenyhűlt, mikor megértette, hogy az a Dombay saját keze
műve.</p>
<p>– Na most már nem haragszom, hogy Kondorra jött; látom megél a
jég hátán is, ha csak az a czélja, hogy megéljen. Ha valamiben
segítségére lehetek, legyen hozzám bizodalommal, kedves papom.</p>
<p>– Igenis leszek, még pedig azonnal. Ezt a fölösleges anyagot, a
mi megmarad az építkezéstől, adja nekem nagyságod
asztalosmunkadíjban. <span class="pagenum"><a name="Page_143" id=
"Page_143">-143-</a></span></p>
<p>– Talán negyedik szobának? Abból semmi sem lesz. Nem való a sok
szoba szegény embernek.</p>
<p>– Csak bízza rám. Nem lesz belőle szoba.</p>
<p>Talpárdi úr ott hagyta neki s haza hajtatott. Útközben
találkozott Ihárosival.</p>
<p>– No Dávid! Szivárog ám már a csatornában a víz – Domboritól
Gemenczig.</p>
<p>– Duna-e vagy csak föld árja?</p>
<p>– Eredj, nézd meg magad.</p>
<p class="center">*</p>
<p>Az építkezés két hónap alatt be lőn fejezve s elkövetkezett
Dombayra nézve a <i>holt izé</i>. (Fővárosi jargonban <i>saison
morte</i>.) Julius, augusztus. Igazán holt. Akár egész nap se
tegyen egyebet, mint mélázzon a kanapén s tanúlja Horatius ódáit és
tanítsa a Dávid házanépét, mert magyar gyerek ugyan még nem látta
az oskola belső világosságát; sőt az iskolaház környékén köröskörül
két dülőföldnyire ugyan buján nőhet a fű. Ott nem mernek lovat
legeltetni, sem libát, mert méltán attól tart a gyerek, hogy Dombay
az ablakból les rájok s a kit elcsiphet, viszi be az iskolába,
diktálni a kétszerkettőt.</p>
<p>Így a tudomány bő forrásában a zsidó gyerek lubiczkol nagy
præjudiciumára az egész keresztyénségnek és nagy csorbulására
Dombay jónevének. Tudtára is adatik, hogy ez a dolog nem tetszik
közvélemény ő fenségének.</p>
<p>Először csak szép módjával s a legtapintatosabb modorban súgják
meg neki, hogy minek töri magát, <span class="pagenum"><a name=
"Page_144" id="Page_144">-144-</a></span> mikor neki az nem
kötelessége. Hiszen nincs az az ő konvencziójában, hogy nyáron is
tartozik tanítani. Mikor ez nem használ, akkor a fellázadt jog
kezdi hallatni kedvetlen mordulását, hogy az, a mit a tiszteletes
úr elkövet: nem kevesebb, mint valóságos jogbitorlás és
egyházellenes cselekmény Máté XV. 26. nyomain. Hát az ő véres
verítékükön a zsidó gyerek lelke táplálkozzék?</p>
<p>Dombay nem hallja a közvéleményt, noha Csont Ábel úr kürtjén a
<i>hierarkhiát</i> emlegetve zúg fülébe, hanem teszi, a mire
vállalkozott. Másfelől tervezget s papiroson szépen kiszámítja,
hogy öt év mulva a kondori egyháznak teljesen be kell rendezve
lennie.</p>
<p>A berendezést a lakása körül elterülő két holdnyi belsőségen
kezdi, melyet csak el kell egyengetni és megforgatni, hogy
paradicsomi kert legyen belőle. Nem is nagy munka, mert igaz ugyan,
hogy a terület nagy része hepe-hupás homokszakadás, de az északra
nyiló rész egyenes gyepes tér, úgy szintén a tornáczra néző is, ki
egész a Nyöszörgő-halomig, kivévén azt a kis mélyedést ott a halom
tövében.</p>
<p>Mindezeket el birná látni egy kecskeméti gányó: és Dombay Máté
nem birná-e meg?</p>
<p>Azokban a szép árnyékos, gyengén kitisztuló, ismét beborúló egű
szeptemberi napokban, melyek a permetezgetést májustól örökölték,
megkezdte a munkát.</p>
<p>Az ablakai előtti tért fogja jövő tavaszszal akáczokkal
beültetni. <span class="pagenum"><a name="Page_145" id=
"Page_145">-145-</a></span></p>
<div class="figcenter" style="width: 372px;"><a href=
"images/i009hq.jpg"><img src="images/i009.jpg" alt=
"– Hát ebből mi lészen?" title="– Hát ebből mi lészen?" /></a>
<p class="caption">– Hát ebből mi lészen?</p>
</div>
<p>E czélból gödröket ás, mélységben és szélességben három
lábnyiakat. Három öl távolságra egymástól quincunxra. Ingre
vetkőzve, mint egy Garibaldi, hányja ki a földet. Ezt az egész
télen hadd szívja a fagy, hadd járja a hó-lé.</p>
<p>Az ásó nehezebb mint a gyalu, de azért nem fog ki rajta.
Legfeljebb egy kis gyöngéd panaszt kényszerít ajkaira.</p>
<p>Hej Robinson! Mégis csak jobb sorsod volt neked. Legalább volt
egy Pénteked. Jó volna nekem csak egy árva kannibál is.</p>
<p>No, ha csak kannibál kell, ime itt közelget Csont Ábel
személyében, még pedig egyenesen azzal a szándékkal, hogy téged
felfaljon. Itt a jó alkalom a te kegyetlen megleczkéztetésedre, a
miért szót nem fogadtál a Csont Ábel úr közvéleményének. Hát zsidó
gyerekeket tanítani hoztunk mi téged? Nem önkénykedés ez? Nem első
lépés ez a gyászos hierarkhiára! No megállj te hierarcha!</p>
<p>– Hát ebből mi lészen? – kérdé köszönésképen, megállva az ásózó
lelkész előtt.</p>
<p>– Erdő lészen, ha lészen, – fogadá az adjonistent Dombay. –
Körülültetjük a házat egy kis erdővel, fával.</p>
<p>– De micsoda fával?</p>
<p>– Azt hiszem akáczfával.</p>
<p>– Akáczfával? – csúfolódott az ember. – Dejszen az itt meg nem
fogja, az már bizonyos.</p>
<p>– Nem fogja? – kérdé Dombay, kimeresztett szemeit végig hordozva
a távoli tanyákon, melyeknek <span class="pagenum"><a name=
"Page_146" id="Page_146">-146-</a></span> homlokai csak itt-ott
csillámlottak ki az akáczok felhőiből.</p>
<p>– Hjah! Az egészen más; azok a tanyák egészen szelid homokon
vannak, még a szőlőt is megtermik. Vízeres, kötött, szelíd
természetű homok. De nézze az úr ezeket a csigákat és bigákat,
melyeket itten tetszünk látni. Mire mutat ez? Arra, hogy ez a homok
a pliocen-korszakból való, a mint azt, tetszik is tudni, Darwin
bölcsen megmutatta. Mert azt talán csak nem hiszi az úr, hogy az
Isten hat nap alatt teremtette a világot? Nohát. Mikor a
pliocen-korszakban ezen a helyen édes-tenger volt, az urak tanyái
mind víz alatt állottak; a víz sok száz esztendőkig megfeküdte és a
minéműségüket általjárta jól: azért a mi földjeink tele vannak
mindenféle savakkal s a fát meg is hajtják. Ez a hely pedig, a
melyet az úr most áskál, hiszen úgy is látszik, hogy jóval magasabb
a többinél, akkor is sziget volt, a víz ide föl nem hatolhatott,
savakat itten le nem rakhatott. Vagy azt tetszik hinni, hogy ha itt
megfogná valami, nem osztotta volna fel a familia régesrégen?
Theoretikus ember az úr, látszik.</p>
<p>Dombay megsemmisűlten nézett az ásó vállaira.</p>
<p>Ó te Sárvári, te Kerekes, te Péczeli, te Aranyi és ti mind a
tizenketten, le egész a zsidó prézesig! Halljátok? Hogy én
theoretikus ember vagyok! Hát azért bízott engem ti reátok a
gondviselés, hogy belőlem theoretikus embert faragjatok? Nem jobb
lett volna a kimeríthetetlen theoremák helyett egy kis pliocent
csepegtetni fogékony lelkembe? <span class="pagenum"><a name=
"Page_147" id="Page_147">-147-</a></span></p>
<p>Végig tekintett az ásott gödrökön.</p>
<p>Ennyi munka hiába! És mindez csak azért, mert Aranyi professor a
pliocen-dolgokat nem tanította.</p>
<p>– Mindegy! – mondá végre elszántan. – Elültetem; ha az ákácz meg
nem fogja, megfogja a licziom, ha ez sem, megfogja a szerb
tövis.</p>
<p>– Az kéne még, hogy a közföldet szerb tövissel népesítse be az
úr. Most is nyakig vagyunk már az irtásával, mert a kormány egyebet
sem tud, mint a kisbirtokosokat zaklatni.</p>
<p>– Nos tehát megmaradunk az akácznál. Mindaddig próbálgatjuk, míg
nem sikerül.</p>
<p>– És hol tetszik venni a csemetéket? Mert a familia nem ád ám.
Hogyne? Haszontalanra, mikor úgyis kiszárad.</p>
<p>– Nem is fárasztjuk a familiát; mindenütt van jó ember.
Főgondnok úr sem sajnál tőlem egy-két szálat, ha szépen
megkérem.</p>
<p>– Már az más! – szólt ámultan Ábel úr. – Így már helyesen van.
Akár egy kocsiderékkal, ha így beszél velem tiszteletes uram. A
legszebbeket válogatom ki, még bérest is küldök ültetni.</p>
<p>Azután jó egésséget kivánt olyan illedelemmel, a minő telt tőle,
és távozott, szidva magában az ilyen adta papját, a kin nem lehet
kifogni. Csak annak örül, hogy egy kicsit mégis megnyaggatta. Jó
ember lesz, ha leszokik a hierarkhiáról.</p>
<p>Szavát is tartotta: a következő tavaszszal saját iskolájából és
saját embereivel elültette a hét sor ákácz-csemetét. Még azon évben
ölesre hajtott <span class="pagenum"><a name="Page_148" id=
"Page_148">-148-</a></span> valamennyi és egy szál sem pusztúlt el
az édestengerben feneklő pliocen-theoria miatt.</p>
<p>Robinsonunk megnyerte az első ütközetet a kannibál ellen, de nem
fegyverezhette le.</p>
<p>Mert az, hogy Csont Ábel úr ez időtől kezdve idejének nagyobb
részét nem a méhesben és a Budai Ésaiás Magyartörténetével tölti,
hanem kint a méhes előtt, honnan a parokhia összes ültetvényeit,
nevének tavaszról-tavaszra kizöldülendő örök emlékét áttekintheti,
csak arra mutat, hogy Csont Ábellel is vele született a szép iránti
fogékonyság, nem pedig arra, hogy a megvert ellenség hív
szövetséges lesz.</p>
<p>Egyébiránt pedig kannibál és kannibál között különbség van.</p>
<p>De van Robinson és Robinson között is. A Campe Robinsonja semmi
nélkül vetődött ki a maga szigetére, míg a mienk sokat megmentett a
hajótörésből. Megmentette azt, a mit egykor Simonides; és
megmentette azt is, a mit Simonides társai hiába hurczoltak a
partra.</p>
<p>Talán még hasznára vált a Junda elutasító válasza is. Ez a
válasz az ábrándozó lágy kedélyű fiúból egy óra alatt határozott
czélokra törő aczél akaratú férfit érlelt. Érezte, hogy a földön
ül, honnan ha esik, csak fölfelé esik s csak <i>magának</i> esik.
Jó a férfiúnak egyedül lenni.</p>
<p>Azután imént czéloztunk Simonides társaira. Dombay nem jutott
ezek sorsára, mert ő neki egy pár ezer forintocska tőkéje volt;
szülei örökség s nevelői fáradsága díjai. Ennek jövedelmét az ő
<span class="pagenum"><a name="Page_149" id=
"Page_149">-149-</a></span> jóltevő keze korábban minden számítás
nélkül szórta boldognak-boldogtalannak, amit most ha akarna sem
tehetne, mert a pusztán nincs szegény ember, legalább nincs, a ki
irigyelné.</p>
<p>Most azonban nem is szórná, mert a mit Ihárosi előljáróban
mondott neki vigasztalásul, ő azt komolyan veszi és az őszi ködös
napokban elkezdi forgattatni fél öl mélyre a maga két holdnyi
belsőségét. Hiszen van neki már kertészeti és szőllőszeti
kézikönyve, s ezek bizonysága szerint egy hold föld felforgatása
hatvan forintba kerül. Mi az?</p>
<p>Híre szalad ennek is a pusztában és a kiváncsiság egyszerre
tódulni kezd különböző ürügyek alatt a remete-lakhoz.</p>
<p>Mert <i>Ez-s-ez</i> úr nagyon rég volt már templomban, azért
most kivánkozik az Isten házába. Kijövet fejet csóvál a szokatlan
munkára. Micsoda ez? Mi megérjük kertnek forgatatlan földdel is, ez
meg úgy turkál a máséba? Mi jusson?</p>
<p>T. cz. és T. N. uraknak most jut eszébe, hogy vissza kellene
adni Dombay úrnak a látogatást. Megdicsérik Csont Ábel urat a
szobák buzgó lepadoltatásáért, azután megteszik a megjegyzést a
világ felforgatására. Hiszen az ekklésia tiszte volna ez.</p>
<p>A harmadik csoport az egész presbyterium. Iskolalátogatás ürügye
alatt lepik meg, mert Ábel úr látja a méhesből, hogy Dombay uram
sok időt tölt a napszámosok körül.</p>
<p>Nem kapták tetten, mert ihol ebben a pillanatban is az Ábel úr
csemetéje más két úrfi társaságában <span class="pagenum"><a name=
"Page_150" id="Page_150">-150-</a></span> Hannibált nyomozza
Cornelius útmutatása szerint.</p>
<p>Ünnepi alkalom ez Mecsekinek és Ihárosinak egyaránt, mert
mindketten bolondulásig szerelmesek Corneliusba. Kérdezik a fiúkat
itt is, amott is, és a vén Csont csak úgy mosolyog a torzonborz
szakálla közül, hogy a fiú minden kérdésre megfelelne, ha időt
hagynának neki. De nem hagynak, mert a két úr nem azt akarja látni,
mit tud a fiatal Csont, hanem egymásnak kérkedik a
tudományával.</p>
<p>Azután sorba kérdik az apróbbakat. Mecsekinek nagy
megelégedésére szolgál, hogy a katholikus gyerekek Szent Lukács
szerint mondják a Miatyánkot és a maguk hittanában oktattatnak;
Ábel urnak viszont az tetszik, hogy a Dávid zsidó fiai
preczentorokként működnek a zsoltárok éneklésénél, és szemei
ragyognak, mikor az idősebbik sadduczeus ragyogó szemekkel
elfeleli, hogyan tánczolt a nagy Kinizsi a foga közé fogott
törökkel, és hogyan vágta be a kis Botond a konstantinápolyi kaput.
Csak Dávid urnak nem volt inyére, hogy egy kis fizikát még most sem
tudnak a gyerekek.</p>
<p>Iskolaszemle után gyűlést tartottak, melyben végzést hoztak az
iránt, hogy «az ekklésiai belsőség felforgatási költségével lelkész
úr semmiképen terhelhető nem levén, utasíttatik főgondnok, hogy az
egész területet tíz év alatt tíz egyenlő részletben fordíttassa
föl.»</p>
<p class="center">*</p>
<p><span class="pagenum"><a name="Page_151" id=
"Page_151">-151-</a></span></p>
<p>– Meg van ön elégedve a végzéssel? – kérdé Lőrincz úr Dombaytól,
midőn távozni készült.</p>
<p>– Nem.</p>
<p>– Én sem; ez a végzés csak arra való, hogy foganatosítva ne
legyen soha. Jól tette ön, hogy szó nélkül elkezdte s jól teszi, ha
folytatja. Egyet azonban nem tett jól.</p>
<p>– Kérem.</p>
<p>– Nem teszi jól, hogy minket nem szeret, a miben egyébként
igazsága van! Nem sok szeretni való van rajtunk.</p>
<p>Dombay tiltakozni akart.</p>
<p>– Ne tiltakozzék. Az nem hiba; de hiba, hogy nem is keresi
bennünk a szeretni valót. Hiba, hogy nincs hozzánk bizalma. Mi nem
tudhatjuk, miben keressük önnek kedvét, önnek magának kellene
alkalmat nyújtani, hogy segítségére lehessünk. Hanem ön büszke s
fél a visszautasítás szégyenétől. Jól van, én hát rákényszerítem a
szívességemet, ha annak nevezhető s öt embert küldök egész hétre a
földmunkához. Csont Ábelre ne nehezteljen. Ő olyan Balambér koma;
csak a szakálla bozontos, de a szíve nem.</p>
<p>Bizony hiába árulkodott ott Mundzukus komára háta megett; a koma
nem volt az az ember, a ki minden szíre-szóra változtatta elveit.
Hanem Lőrincz úr annálinkább megtartotta igéretét.</p>
<p>Elküldötte az öt emberét egész hétre, azután a másik hétre is,
míg az egész terület munkája be nem végződött.</p>
<p>Vége felé megszégyelték magukat az urak is. <span class=
"pagenum"><a name="Page_152" id="Page_152">-152-</a></span>
Mindegyik küldött az utolsó napokban egy-két napszámost, még Ábel
úr is. Ennélfogva hű maradt a valósághoz, midőn az egyházi
tanácsban kötelességének tartotta örömmel jelenthetni, hogy az
egész parochiális belsőség megforgattatott.</p>
<p class="center">*</p>
<p>Nincs abban semmi regényes, hogyan turkál fel valaki két hold
homokot, hogy ültet tele innét és amonnét szedett-vedett
csemetékkel, tőkékkel; miként éldegél hivatalának napközben, s
fáinak reggel és alkonyatkor; az olvasó kétségkívül különb kertész
mint a ki ezeket írja, s könnyebben elképzelheti, mint az író
leírhatná.</p>
<p>Az idő repül.</p>
<p>Míg ezeket leírjuk, Dombay akáczosa fiatal erdővé lesz Ábel úr
dicsekvésére; az udvar, mert ez is van, szabályos és nem a
Fekete-tengerig terjedő, hanem eper- és ákácz-sövénynyel bekerítve,
telve gyümölcsfa-csemetékkel, szőllőlugasokkal oltott rózsákkal.
Dombay most lesi, melyik fa nem rúgja el a virágát; ezen a nyáron
már egy pár szem gyümölcsöt is szakaszt a saját ültetvényéről.</p>
<p>Nagyot dobbant a szíve. Ha mégis másodmagával szakaszthatná!</p>
<p>– Eh! bolond álom. Túrd ember a földet; tedd paradicsomoddá, de
nézz a csillagokra! Szólt önmagához, midőn a Junda végkép elenyésző
ködfátyolképe mélyéből előtűnik egy mosolygó alak; hajnalarczú,
kökényszemű, tömött szőkehajú; a ki <span class="pagenum"><a name=
"Page_153" id="Page_153">-153-</a></span> egykor könyet hullatott
az ő kezére, és a ki ezelőtt három évvel ezt mondá: Óh az a csúf
Junda.</p>
<p>És a kit ő esztendőben egyszer lát szeretetreméltó kedélyének
ártatlan frisseségében, és a kinek mély tüzű szemei oly csodás
fénynyel ragyognak rá.</p>
<p>És a kit egykor szíve mélyéből meg fog áldani, ha ugyan nem
kicsinylik az ő áldását, és nem valami esperest fognak e tisztre
méltóztatni az előkelő szülék.</p>
<p>Túrd ember a földet.</p>
<p>A kinek nincs mit remélni, mindent mer.</p>
<p>Még a Nyöszörgő-halmot is meg meri támadni, hogy azután még
nagyobbat merjen.</p>
<p>Nem emlékszünk rá, hogy a Nyöszörgő-halmot rajzoltuk volna.
Nincs rajta semmi érdekes, hegyes vidéken domb számba sem menne.
Itt azonban az úri rend a csinosabb <i>halom</i> nevet ruházta rá,
míg a köznép <i>hegy</i>-nek nevezi, mert uralkodik az egész puszta
és annak minden homokbuczkái fölött. Szép zöld pázsittal bevonva, s
egyik oldalával az erdőnek támaszkodva, távolról festői tekintete
van.</p>
<p>Ha egy varjú száll is le a csúcsára, azt is észre veszik a
tanyákról.</p>
<p>Hát mikor hat ember dolgozik, ás, talicskáz rajta!</p>
<p>De hát hiszen azért lesz az ember vademberré, hogy tudjon élni
az eszével. Az a dicsőséges november hónap, melyet a mi emberünk a
keresztyén æra minden májusánál és szeptemberénél kedvesebbnek tart
most, mikor az elérkezik hétszámra <span class="pagenum"><a name=
"Page_154" id="Page_154">-154-</a></span> tartó ködével, melyen még
Csont Ábel sas-szeme sem hatol keresztül.</p>
<p>Elő azzal a hat emberrel!</p>
<p>Mire a köd felszáll, az idő kitisztúl és megerősödik, Ábel úr
pipára gyújtva kilépked a méhes elé, hogy meglássa, maradt-e még
lomb az akáczültetvényein, akkorra a hat ember végez.</p>
<p>Ábel úr lát, szédül és ijedten fut Dombayhoz.</p>
<p>– Hová lett a nyöszörgő kalapja!</p>
<p>– Levétettem a mint tetszik látni.</p>
<p>– És hová, mi czélból?</p>
<p>– Ezt a mély völgyet temettettem be vele a tövében. Ne jöjjön
indulatba kérem, ennek meg kellett lennie.</p>
<p>– Ah ah! zúgott a komor ember a kétségbeesés hangján. Mi lesz
már most a birtokainkból? Erről a hegyről a szél az egész pusztát
eltemeti homokkal.</p>
<p>Dombay elnevette magát.</p>
<p>– Ne tessék megijedni. A multkor ön tartott nekem előadást a
geologiából, most én szolgálok vele. Nézze ön, ez a talaj nem a
pliocen-korszak szüleménye, hanem a mi édes testvérünk, t. i.
agyag, mely megállja a helyét.</p>
<p>– De még sem kellett volna ezt tenni a familia híre nélkül.</p>
<p>Dombay tovább mosolygott.</p>
<p>– Mit gondol ön, megengedte volna a familia-gyűlés?</p>
<p>– Bizonyosan nem.</p>
<p>– Tehát jobb volt nem kérdezni. <span class="pagenum"><a name=
"Page_155" id="Page_155">-155-</a></span></p>
<p>Ábel úr szomorkodva távozott, szíve mélyéből sajnálva a gyönyörű
pázsitos tetőt. Hogy el van csúfitva!</p>
<p>Valóban el volt. Hosszúkás kúpja le volt szelve, s a tetőn
hatvan-hetven négyszegölnyi sík maradt. Egyenes mint az asztal.</p>
<p>Rettenetes jogsértésnek tekintette ezt az egész familia.
Vitatták a dolgot mindenfelé, de kénytelenek voltak benne
megnyugodni. Arra csak nem kényszeríthetik Dombayt, hogy hordassa
vissza. Ki venne a nyakába ilyen vesződséget. Aztán a területnek ő
volt a tulajdonosa használati joggal; tehát tehette épen annyi
joggal, mint a többi rész felforgatását.</p>
<p>De már nem földforgató, hanem világháborító.</p>
<p>Hát még a mi ezután következett!</p>
<p>A következő tavaszszal négy kőmives legény vándorolt keresztül a
pusztán, s a korcsmába betértek pihenni.</p>
<p>Dombay megtudta ott létüket, felfogadta mind a négyet, s a
Talpárdi úrtól ajándékba ott hagyott kőanyagot a Nyöszörgő-hegy
északi oldalán felrakatta velük falnak, hogy lett belőle egy csonka
torony. Egy tíz láb magas csonka torony.</p>
<p>Két nap alatt elkészült, s vele csordúltig tölt a pohár Csont
Ábel kezében, mert ez mind az ő baja lesz már most; őtet eszi meg a
familia.</p>
<p>Talpárdi úr is megszemlélte a mint elhajtatott alatta, s meg nem
állhatta, hogy be ne tekintsen Dávid öcscséhez.</p>
<p>– No Dávid! Duna ám már. Láttad a Nyöszörgőt? <span class=
"pagenum"><a name="Page_156" id="Page_156">-156-</a></span></p>
<p>– Láttam ám, – felelt Dávid szárazon.</p>
<p>– Mi lesz abból. Világító-torony, lovag-vár, Henczi-szobor?</p>
<p>– Kérdezze meg bátyám az építőjét, mert ha én kérdem meg, nem jó
vége lesz.</p>
<p>De hát van abban valami botránkoztató, hogy valaki a maga
költségén épít olyan területen, a mely az övé, míg él, legalább míg
ott él? Hát ha például tyúkólat, galambdúczot szerkesztett volna
oda, vagy egy szárnyékot, – a mi a juhásznak is szabad, – lehet az
ellen kifogás?</p>
<p>Nem; a papi törvény nem ellenzi. Óh ravasz egy törvény az! Nem
bánja, ha réz-sarkon forgó várat épít is valaki, csak azt teszi
hozzá, hogy az építő annak költségei megtérítése iránt követelést
nem formálhat.</p>
<p>Nos hát Dombay bizony nem kivánja, hogy váltsák ki mármost tőle
a tornyát, sőt még azt sem kivánja, hogy helyeseljék. Elég, ha ő
jónak tartja, s azt mondja: várják be a végét. A mit ő még eddig
rendezett, javított, túrt, kapált, ültetett, annak mind jó vége
lett, és igen kietlen lenne a kondori puszta, ha egy hatalmas szél
mindazt egy pillanat alatt elsöpörné onnan. Ebben bizik most
is.</p>
<p>Az igaz! Hanem ennek a hegytetőre épített kalitkának mi lehet a
czélja?</p>
<p>Mindenki tudja, de senki sem meri megnevezni. (Torony.)</p>
<p>De hát ez a torony olyan nagy köve a botránkozásnak? Hát ha
valaki jótékony czélra hagyományoz száz forintokat oly feltétellel,
hogy azok <span class="pagenum"><a name="Page_157" id=
"Page_157">-157-</a></span> ötszáz esztendő mulva egy pár
milliárdra nevekedvén, az alapító nevéről nevezett kisdedóvó
alapjául szolgáljanak, nem méltán megérdemli-e a magyar Peabody
nevet ekkor? És a ki egymaga felépit egy tornyot tíz láb magasra,
nem érdemel-e hálát a birtokos uraktól, a kiknek fejenként mármost
csak mintegy öt lábot kell ráépíteni, hogy olyan tornyuk legyen
mint a Szent-Istváné Bécsben? Hiszen addig szó sem lehet
eklézsiáról, míg torony nincs.</p>
<p>Mert míg torony nincs, addig harang sincs; valamig pedig
harangok nincsenek, mi gyüjti egybe a népet? És ha a nép egybe nem
gyűl, kinek prédikál a pap? És ha nincs kinek prédikálni, minek
akkor a pap? És ha papra semmi szükség, hol van akkor az
eklézsia!</p>
<p>Tehát torony annyi mint eklézsia.</p>
<p>De a kondori közönség másként fogja föl a helyzetet. A
Nyöszörgő-halom tövében fut el az országút sűrű ákácz- és
eperfa-szegélyzet között, az igaz: de ez a szegélyzet mégsem oly
sűrű hogy a fuvarosok éles tekintete át ne hatoljon rajta. Már
pedig a fuvaros-nép a legelmésebb és legrosszabb-nyelvű kinövése a
kaukázusi fajnak, és ha ez valami találó megjegyzést röpít arra a
bolond-várra, azt semmi eső le nem mossa a familiáról. Mert hiszen
egy zsebóra, melyet agyonütnek, egy tábla hajdina-vetés, melyet
megúsznak, egy bögre szappanos lébe beáztatott fejkötő, melyet a
jámbor gazda paczal-leves helyett felkanalaz, egy ócska zsoltár,
melyet a menyecske a kötött gombócz között <span class=
"pagenum"><a name="Page_158" id="Page_158">-158-</a></span>
feltalál, vagy – mint Kisfaludytól tudjuk – egy ártatlan gólya,
mely a tornyon fennakad, mind elegendő arra, hogy országos hírnevet
szerezzen a falujának.</p>
<p>Ez hozta rémületbe az egész Kondort.</p>
<p>Az a csonka torony ott csúfkodik; akár ott hagyják, akár
lerontják, kész a veszedelem s egyéb sem kell hozzá, mint egy
gyors-eszű baranyai ember, a ki példabeszédbe foglalja.</p>
<p>Szidták az urakat, mert ők jártak oda papot keresni, mind ott
voltak a nagy bevonuláson, ők hajtották az útszélre nyájaikat, ők
lakták el az áldomást; – és különösen Dávid urat, mert ő gondolta
ki a holdas eszével, hogy Kondorra iskola kell, azután meg pap, s
ihon utoljára torony lett belőle.</p>
<p>Nem is mert Dávid úr a familia-gyűlés felé menni; a többi úrnak
is sok dolga támadt, s szegény Lőrincz úr maga maradt Dánielűl az
oroszlánok között, a kik már most egyre-másra diktálni akarták a
vérbírói itéleteket.</p>
<p>Mikor látták, hogy Lőrincz úr nagyon neki vetette a hátát a
toronynak, a mi miatt nem lehetett a paphoz férkezni, a Mineka-párt
ott hagyta a gyűlést.</p>
<p>A Kikőhuznyiak magukra maradva, nem mertek tovább harczolni,
hanem feljárták a pusztát és összeszedték a vádakat Dombay ellen.
Még Dávid zsidóhoz is elmentek, hogy tud-e valamit a papra? Igen is
tudott; hogy a Pentateuchust magyar-módra olvastatja a gyerekeivel,
a mi miatt azok reformált <span class="pagenum"><a name="Page_159"
id="Page_159">-159-</a></span> zsidóvá lesznek. <i>Breschith
bara</i>. Holott igaz zsidó úgy olvassa azt <i>Böröschisz bóró</i>.
Ezt is beletették a vádba.</p>
<p>Mikor a vádpontok tizenkettőre felszaporodtak – a min alól el se
kezdje az ember, mert semmi foganatja sem lesz, – gyűjtést
rendeztek maguk között; a begyűlt 17 forint 9 krt átadták a két
legtanultabbnak, hogy menjenek be Fűzvárra instáncziát iratni
valamely fiatal ügyvéddel. Öreghez ne menjenek, mert az nem tudja a
törvényt, és mind egy követ fúj a papokkal.</p>
<p>Egy fiatal doctor meg is írta aztán 10 forintért olyan
hathatósan, hogy egy minisztert is elcsapnának rá.</p>
<p>Most már csak alá kell írni. – Igen, de ki kezdje meg, mert az
nem mindegy ám. Egy az, hogy a kérvényt mindig az első aláíró
nevéről nevezik: «Olvastatik Borona Jábes és társai stb.
folyamodása», a mit röstel az ember; más meg az, hogy ha rosszul üt
ki a dolog, fizetni is kell, és megint csak Borona Jábes neve kerül
legelől. Urat kell rá keresni, az úgy sem kár.</p>
<p>Igen, de kit? Talpárdi úr elnöke a papi törvényszéknek, szó
sincs róla, hogy vádló legyen. Ámbár úr nyilván védelmezi a bűnöst,
Mecseki úr mindig ellensége az igaz ügynek, Dávid úr
következetességből nem teszi meg, a többi úr pedig nem gondol vele,
ha a világ felfordúl is.</p>
<p>Hanem Csont Ábel úr!</p>
<p>Főgondnok, tehát kötelessége az egyház javát előmozdítani.
Azonkívül igaz ember is, mert nem <span class="pagenum"><a name=
"Page_160" id="Page_160">-160-</a></span> veti meg a rajthuzlit,
nem nyíri a haját és nem fésüli a szakállát, megmondja az igazat,
noha deákul. Ez az igaz ember.</p>
<p>Felkeresték a méhesében. Ezúttal azonban kiderült, hogy a
rajthuzlit, sőt még a csizmát is meg szokta vetni titokban. Aludt;
ő maga egy szalma kanapén, a rajthuzli pedig előtte egy széken.</p>
<p>A deputáczió elmondta, hogy miben járnak.</p>
<p>– Hadd látom az írástokat! – válaszolt Ábel úr olyan kedvvel, a
minőre déli álomból szokott az ember felserkenni.</p>
<p>Az ember nyujtotta volna az írását, de Ábel úr visszatolta.</p>
<p>– Csak olvasd magad, nincs itt a szemüvegem.</p>
<p>«Tekintetes Szent Törvényszék!»</p>
<p>– Szamár vagy fráter! Hát miért volna az Tekintetes. – Csak
olvasd tovább.</p>
<p>«Méltóztatik rá emlékezni, hogy ezelőtt négy évekkel a kondori
nemes familia a maga zsenge egyházát megalakítván, lelkészért
folyamodott a Tekintetes szent székhez, melyet minden ellenmondás
nélkűl meg is nyert t. cz. Dombay Máté személyében, a ki világból
kivénült vén káplán létére örülhetett is előmozdíttatásának, noha
mi már akkor is úgy gondolkodtunk, hogy kell benne lenni valami
nagy fogyatkozásnak, mert különben elfogadták volna eő kegyelmét a
tarhalmi avvagy gódirczi uraimék, de csak mireánk tuszkolták, mint
a kik nem ismertük. Noha mi az ő szolgálatában hibát nem kerestünk,
mindazáltal ő fölemelte sarkát ellenünk, mivel kevély, embert nem
becsülő, magának <span class="pagenum"><a name="Page_161" id=
"Page_161">-161-</a></span> való, földiek után eredt és az
eklézsiának siralmas károkat okozó lelki szolga, a ki a helyett,
hogy hivatalát folytatná, az Izrael nemzetét vezérli a zsidó
bibliában és az úrfiakat tanítja deákságra, mely miatt a nép úgy
elszokott a templomtól, hogy csak nagy ünnepeken gyűl egybe teljes
számmal…»</p>
<p>És így tovább.</p>
<p>– Hát miért hoztátok ezt ide? – kérdé Ábel úr, mikor vége volt a
műnek.</p>
<p>– Hogy írja alá tekintetes urambátyám.</p>
<p>– Hogy én árulkodó legyek. Feladó. Denuncziáns. No várjatok, hát
majd aláírom.</p>
<p>Felkapta a polczról a legközelebb eső kaptárt. Nem nézte:
teli-e, üres-e; úgy a fejébe nyomta a szószólónak, hogy a válla sem
látszott ki belőle.</p>
<p>Az ember elbődült; szerencséjére a kaptár üres volt, de azért
kiállta az egész raj ijedtségét. Társa futott volna kifelé, Ábel úr
azonban útját állta az ajtóban.</p>
<p>A konfederáltak moczczanni sem mertek, mert jól látták, hogy
Ábel úr közelében deszkához tapadt népes respublikák forronganak.
Ha azokat lázítja fel urambátyám, nem jó világ lesz.</p>
<p>– Hát frátres! Ti kötözni való bolondok! – rikácsolt Ábel úr
bárdolatlan hangja a pipafüsttől sárgúlt, kúszált bajusz közűl. –
Ti kötözni való bolondok! Mióta árulkodik a nemesember, mint valami
szedett-vedett csürhe nép? Mióta keres másutt igazságot, mikor maga
birája is lehet? Hát nem a tiétek ez a puszta? Mi? Hát nem
hordhatjátok <span class="pagenum"><a name="Page_162" id=
"Page_162">-162-</a></span> ki a papot, a mikor tetszik? Mi? Az
igaz, hogy becsuknak érte két esztendőre, de legalább nem lesz
benne mit szégyenleni.</p>
<p>A szószóló azalatt kihúzta fejéből a süveget, védelemre kezébe
vett egy rajrázó csáklyát és elkezdett pattogni.</p>
<p>– Dejszen, én bizony nem kínzom a jószágomat azzal, hogy
kihordjam ebben a nagy homokban! Mert az a familia dolga. Ám ha
tetszik, hordjuk ki közmunkában, kire mi esik; majd meglátom, ott
lesznek-e az úr szekerei. Ha pedig nem tetszik, maradjon az úr
magának, mi megyünk a magunk útján.</p>
<p>Letette a csáklyát, felkapta az asztalról az Ábel úr pennáját és
ott Ábel úr szeme láttára megmutatta, hogy alá meri kanyarítani
Ábel úr nélkül is. Nemes Borona Jábes.</p>
<p>– Én felelek mindenért. A ki igazi atyafi-vér, annak itt lesz a
neve.</p>
<p>(Igaz bizony; ha sikerül. De ha nem: mind eltagadja, és magad
maradsz benne nemes Borona Jábes.)</p>
<p>Ábel úr összeszidta még egyszer árulkodó mivoltukat és kikisérte
a vendégeit egy furkós bottal, szívesen felkérvén őket, hogy csak
még egyszer itt ódalogjanak az irásukkal, majd kihúzatja velük a
lutrit.</p>
<p class="center">*</p>
<p>Dombay sejtett valamit a mozgalomról és örűlt neki. Hiszen a
toronynyal épen ezt akarta előidézni. <span class=
"pagenum"><a name="Page_163" id="Page_163">-163-</a></span></p>
<p>Életkedve teljesen visszatért. Háza, udvara be van rendezve, s
hogy hivatala is úgy legyen, erre nézve is le van téve az alap.</p>
<p>Volt ideje kirándulásokat tenni a pusztába; látogatásokat tenni,
ismeretségeket kötni, még pedig nem csupán a kiválóbb családoknál,
hanem a magokban vonult, rejtekben élő egyéneknél is. Hóna alatt
egy Diószegivel.</p>
<p>A Diószegi pedig nem boros-palaczk, hanem füvészkönyv; valamint
hogy a <i>kiválóbb családok</i> és a rejtekben élő <i>egyének</i>
is, kiket fölkeresett, nem a kondori pusztán élő atyafi urak és
embertársak, hanem azok a csodálatos szép teremtések, a kikkel az
Örökkévaló keze mindjárt harmadik napon kihímezte a száraz
földet.</p>
<p>Dombay változatosabb és gazdagabb növényzetű vidéken nevekedett
és így a dicsőséges Flóra királynő pusztai népét nem ismerte s
keveset is tartott róla.</p>
<p>Meg is lakolt érte s már az első kirándulás alkalmával
szemrehányó szégyennel kelle bevallani tévedését. Az ő régi kedves
kis ösmerősei köszöntötték mindenütt nyílt, mosolygó ajkakkal. A
középhegyek arisztokrácziája, a folyampartok czivilizált polgársága
és az erdők sötétarczú farmerei, melyek gyökereikben és piliseikben
tőrrel és revolverrel járnak, meg vannak itt telepűlve mind.
Némelyik itt még jobban boldogul és idő előtt nyit. «Nini, hát
kegyed itt van már?» A másik újra virágzik és meglepi az embert,
mint egy holtnak hitt jó barát. «Hogy kerűltél vissza?» A Foganőtt
kaczag <span class="pagenum"><a name="Page_164" id=
"Page_164">-164-</a></span> a találkozás örömén, a Fintor és a
Pintyő ajkaikat pittyesztik. «Valahára mégis eszébe jutottunk
önnek!» Minden lépésen új találkozás. A Kosbor-dynastia saját
parkjaiban pompáz, az Arachne fajzata, mely pókot virágzik, a
jajgató Delphinium, a czivilizáczió elől erdőkbe menekült Hunyor és
a száműzött Paris, mely négy rendbeli oklevelével hiába védi
létjogát, elszigetelten búskodik, mint egy testvértelen népfaj
Európa közepén.</p>
<p>Az ismerősök között szerényen várja a látogatónak kegyes
tekintetét egy-egy ritkább szironták, fűz és liliom. Ott tolonganak
az árvalányhaj és a gyopár, a királydinnye és a szamárkenyér
kékvirága, mindegyik kérkedvén az elsőbbséggel. – Amazok
ősfoglalóknak tartják magukat, míg ezek a Petőfitől kapott
donátionálisra hivatkoznak. Dombay int a kamarásának és Diószegi
kamarás egymásután mutatja be őket. Természetesen a Linné
szertartásos rendszere szerint, mert a másik sokkal
demokratikusabb, mintsem egy utazó fejedelemnek kedvére
lehetne.</p>
<p>A füvész-ember poézisa különbözik más halandóétól. Neki nem
kellenek sem a délibáb enyelgései, sem alkonyodó nap aranysugarai,
sem a nyáj kolompja, sem az alakot cserélő felhők. Lába alá vigyáz,
hogy kis barátnői közül egyet is el ne tapodjon. Szegénykék! úgy is
rövid az életük, hadd örüljenek. Dehogy szakasztaná le ha ösmerős,
dehogy tapodná el ha ösmeretlen.</p>
<p>Nem lát semmit, csak a virágot, melyet óvatosan át kell lépnie.
Azt sem veszi észre, hogy most <span class="pagenum"><a name=
"Page_165" id="Page_165">-165-</a></span> egy jegenyesor közé
érkezik, mely Ámbár Lőrincz úr major-belsőségét szegélyezi. A major
és jegenyesor között gazdag kaszáló termi azt a híres szénát,
melyet a kondori közvélemény a sáfránnal tart egyértékűnek.</p>
<div class="figcenter" style="width: 376px;"><a href=
"images/i010hq.jpg"><img src="images/i010.jpg" alt=
"– Kegyed nem fél a naptól?" title=
"– Kegyed nem fél a naptól?" /></a>
<p class="caption">– Kegyed nem fél a naptól?</p>
</div>
<p>A fasor hosszúra nyúlt árnyékában – noha még csak néhány nap
múlva lesz pünkösd – megszáradt rendek, melyeknek felgyűjtésével
két nő foglalkozik. Az egyik szép karcsú növésű, rövidecske
szoknyában; fején a finom fehér kendő jó előre húzva védelmezi a
titokzatos arczot; nem muszáj azt a napnak látni, hogy szőke-e vagy
barna, a ki a kendő alatt van. Köntöse ujja piros szalaggal
felkötve, de a két gömbölyű kart fehér gyolcsujjak védik a napfény
ellen; mert a nap a milyen irigy, még befeketítené.</p>
<p>A rendek a jegenyesorra dűlnek. A leány a rend végének alá
akasztja a vellát, annálfogva ostorhegyre veszi, meg sem áll addig,
míg halmazba nem torlódik. Azután gereblyét vesz föl, visszamegy a
jegenyesor felé, hogy az elmaradt szálakat fölgereblyézze. Itt
fölveti szemeit, megpillantja a közelében lépkedő Dombayt és
ráijeszt.</p>
<p>– Nini Dombay úr! Felénk sem néz.</p>
<p>Az ifjú odatekintett s fölismerte Dínát.</p>
<p>– Kegyed nem fél a naptól? – kérdé a leányhoz lépve.</p>
<p>– A mint látja; – szólt a nyugvó napnak szegezve piros arczát,
mely ragyogott a serkedő verítéktől, mintha gyémántporral volna
behintve.</p>
<p>– Mulatság ez vagy kötelesség? <span class="pagenum"><a name=
"Page_166" id="Page_166">-166-</a></span></p>
<p>– Még pedig szigorú kötelesség, miután belekezdtem. Oh én igen
szeretem a gyűjtést: nézze ön, talál-e utánam egyetlen szálat is?
El ne feledjen megdicsérni apámnak. Sietnünk kell vele, hogy meg ne
ázzék, mert akkor mindjárt megfeketednék, értékét vesztené és –
–</p>
<p>– És?</p>
<p>– És hibát találna ön benne, még visszautasítaná. Apám azt
mondja: önök nagyon válogatósak.</p>
<p>– E szerint ez az én honoráriumom. Úgy nekem is kötelességem
részt venni a gyűjtésben.</p>
<p>– Nem, nem! Ez nagyon is idylli volna, a mi csak írva szép, de
téve szót támaszt. Hanem igaz, tudja-e, hogy önt veszély
fenyegeti?</p>
<p>– Tudom és ismerem annak egész nagyságát. (Valahányszor veled
találkozom. Gondolta utána.)</p>
<p>– És mit tesz ön?</p>
<p>– Kikerülöm.</p>
<p>– Én az ön helyén fölkeresném.</p>
<p>Az ifjú meglepetve nézett a leányra. Most vette észre, hogy nem
érti.</p>
<p>– Micsoda veszélyről beszél kegyed?</p>
<p>– Vád alá fogják önt, s minden bűnét elősorolják, a mit négy év
óta elkövetett. A panaszlevél meg van írva tömérdek aláírással. Azt
mondják: nem is a püspökhöz nyujtják be, hanem a generális
vice-notariushoz, mert ez a legfőbb személy a papok között.</p>
<p>– Ha már árulkodik kegyed, árulja el az aláírókat is.
<span class="pagenum"><a name="Page_167" id=
"Page_167">-167-</a></span></p>
<p>– Azt nem teszem. Csak kettőre vallok. Az egyik Borona Jábes
bácsi, a másik Ámbár Dína.</p>
<p>– A ki az igazmondást nem vádlottól tanulta.</p>
<p>– Igazat mondok. Apám távollétében hozták hozzánk és ott
hagyták. Én elolvastam s minthogy egyenesen azt kérik, mozdítsák el
önt tőlünk, én is aláírtam. Ámbár Dína. Csakhogy vízzel írtam. De
írtam s be is poroztam balatoni porzóval.</p>
<p>– Inkább sohasem mutatom magamat, csak ne kergessen el.</p>
<p>– De micsoda élete van önnek ebben a szomorú pusztában?</p>
<p>– Kegyednek szomorú puszta ez?</p>
<p>– Nekem nem az, mert az enyim; az én hazám, melyet semmi
kincsért el nem hagynék; de önnek nem hazája; itt nincs senkije
–</p>
<p>– De van; egy szép házam; előtte egy ákáczerdő és egy szép kert,
az az enyém, mert én alkottam.</p>
<p>– Ön nem boldog benne; menjen ki belőle. Hagyjon el minket.</p>
<p>– Szót fogadok, miután Dína parancsolja. Megyek.</p>
<p>– De nem a nélkül, hogy a harczot végig ne küzdje. Még azt
mondanák: megszökött. Apám szereti önt és oldalánál lesz. Jó
éjszakát!</p>
<p>A leány tovább gyűjtött. Dombay még a tornáczról is látta, a
mint fürge léptekkel kergeti halomra az engedelmes rendet.
<span class="pagenum"><a name="Page_168" id=
"Page_168">-168-</a></span></p>
<h2>X.</h2>
<p>Dombay a legközelebbi vasárnapra egyetemes tanácskozást
hirdetett az erdőben, abba az ismeretes ligetbe, hol a
beköszöntőjét tartotta, és a mely nyaranta az isteni tisztelet
rendes helyévé lőn.</p>
<p>Senki sem tudta miről lesz szó, azért mindenkit felkényszerített
a kiváncsiság. Ott volt Talpárdi úr is, külön meghívó által
kiidézve Fűzvárról.</p>
<p>«Értesültem, – kezdé Dombay – hogy egy panaszlevelet köröznek a
pusztában, mely felsőbbségemhez fog ellenem benyújtatni. A
vádlevelet nem olvastam, de tartalmát tudom – –</p>
<p>– Nem volt ember a ki elárulta, – vágott oda Jábes bácsi.</p>
<p>«Ne itélje el, kérem Borona úr! Hisz’ úgy is csak közölnék
velem. Tudom, mondom, tartalmát és igen könnyűvé teszi helyzetemet,
hogy a felhozott vádak mind olyanok, melyeknek a vádlók maguk sem
tulajdoníthatnak fontosságot; el van pedig hallgatva épen az, a
mivel magam ellen ingereltem sokakat, de a mit senki sem akart a
vádak között említeni, ők tudják miért. Megvallhatják a panaszló
urak, hogy az én főbűnöm az a tornyocska, melyet arra a halomra
építettem. Nem maradandó épületnek, hanem kőből, vályogból,
törmelékből össze-vissza, minden fundamentom nélkül, egy lábnyi
széles fallal, melyet az első őszi eső elmos és az első Luczanapi
szél halomra <span class="pagenum"><a name="Page_169" id=
"Page_169">-169-</a></span> dönt; önök itéletét, mielőtt ki volna
mondva, végrehajtván.</p>
<p>«A kik gondolkodni szeretnek, tudják tettem indokait is.</p>
<p>«Soha semmiféle indítvány, tanácskozás, rábeszélés és izgatástól
sem várhattam annyi erőt, hogy önöket egy templom építésére
megnyerjem. Pedig önök nyilván Egyháznak nevezik magukat, de soha
sem lesznek azzá, míg hiányzik az egyház kifejezője, a templom és
mit én pusztában elengedhetetlennek tartok, a torony. Nem szóval
hát, hanem tettel, mely előtt senki sem hunyhatja be szemeit,
kiáltom éjjel és nappal mindenkinek, hogy mit kell tennünk. Ezért
építtettem azt a kis alkotmányt arra a halomra, a melyet Isten
ebben a pusztában <i>szent hegy</i>nek szánt, és az emberi léhaság
csúfolt el Nyöszörgőnek. Bedobtam a vexillumot az ellenség sorai
közé, a ki tiszteli, kövessen, váltsuk ki…</p>
<p>«Ne szakaszszanak félbe kérem; ne mondják, hogy nincs pénzünk,
én tudom, hogy van; ne mondják, hogy eddig meg voltunk nála nélkül,
én tudom, hogy ezután nem lehetünk el; ne mondják, hogy évekig kell
hozzá készülnünk, mert én tudom mibe kerül…</p>
<p>«Itt van – és kiterjesztett egy összegöngyölt ívet –
elkészítettem az alaptervet, a hogy tudtam; költségvetést is
ütöttem össze, a mi szép summát hoz ki, tizenkétezer forintot, de a
mibe bizony nem szédülünk el, ha elmondjuk rá a kétszerkettőt. Ez
az összeg épen felét teszi a közbirtokosság évi adójának. Az a
kérdés, nem sajnálják-e egy <span class="pagenum"><a name=
"Page_170" id="Page_170">-170-</a></span> lelki ügytől kétszáz
évben egyszer annak az összegnek felét, a mit polgári érdekeikre
évenként fizetnek?</p>
<p>«Ez az előterjesztésem. Vagy elutasítják ezt, és én ez esetben
lemondok hivatalomról, búcsút veszek önöktől azzal a kéréssel,
semmisítsék meg a tervben lévő vádlevelet, mely nekem nem árt,
önöknek pedig sem elégtételt, sem dicsőséget nem szolgáltat; vagy
fontolóra veszik javaslatomat és, a mit könnyen létesíthetőnek
tartok, végrehajtják azt, a mi nélkül a legszegényebb jobbágyközség
sem tudja magát képzelni és az én példámat – ki az építésre szintén
ötven forintot ajánlok fel – követik. Ez esetben kérem önöket,
tűrjenek meg továbbra is alázatos hivatalom folytatásában, s
engedjék meg, hogy halálomig lakosa lehessek az önök szép
birodalmának.»</p>
<p>Birodalmának! Minő pompázó szó ez! Hogy a kondori pusztát egy
pap nyilvános szónoklatban <i>birodalomnak</i> nevezi!</p>
<p>Mondhatta volna, hogy jön az utolsó itélet és elsöpör, ha
templomotok nem lesz, vagy jön a muszka és elvisz Szibériába, ha
tornyot nem lát a pusztátokban, vagy fenyegetőzhetett volna
traktussal és annak minden villámaival. Mindez nem ér semmit.
Hanem: <i>birodalmával</i>. Ez a szó elbájol mindenkit, Csont Ábel
kivételével.</p>
<p>– Ha csak ennyi az egész! – szólt először is Jábes úr, a
Kikőhúznyiak bevallott levélhordozója. – Üsse meg a mézharmat az
egész proczesszust. Templomra ki sajnálná a pénzét? Én sem halok
bele egy fias tehénbe. Mért nem tetszett ezt <span class=
"pagenum"><a name="Page_171" id="Page_171">-171-</a></span> Dombay
uramnak élőszóval mondani, minek tett bennünket csúffá azzal a
góréval?</p>
<p>Másik se sajnált, harmadik se sajnált. Talpárdi úr azt mondta: ő
nem krajczároz, hanem viseli az egész teher tizedrészét, de azt
megmondja, úgy ki legyen számítva minden, hogy pótadóra ne kerüljön
a sor, mert pótadóban még harangkötelet sem vesz. Mecseki úr,
Lőrincz úr, külön-külön huszadrészt vállaltak. Ábel úrnak nem kell
a templom, de azért jussát tartja hozzá. Fizetni ugyan egy fillért
sem fizet, hanem a birtokát oda adja egy esztendőre a templomnak.
Húsolja ki rajta a mit tud. Pátróiné nagyasszony egy ócska
harisnyaszárat áldoz fel, mely tele van olyan dolgokkal, a mik soha
meg nem érik a devalváczió keserűségeit. Szent Lábán és Énekes Tóth
Péter atyafiak a zsindelyt kötik ki maguknak oly feltétel alatt,
hogy nekik a szent vacsora ostyában szolgáltattassék ki. Dávid
zsidó megtekinti a tervet, kiszámítja a toronysisak magasságát s
számításának eredményeként kijelenti, hogy a bádogról ne tessék
búsúlni a Tekintetes <i>Atyafiság</i>nak, mert ő ennek a toronynak
az árnyékában akar mégvénülni (nem merte mondani meghalni). Ihárosi
úr is kijelentette, hogy őtet ne féltsék, ott lesz ő, a hol kell. A
minthogy a következő napon be is rándúl Fűzvárra és ott az
igazság-házának fundamentomai között fölkeresi Lőcs Jónás és
Kezesménes Lukács embertársakat, mely látogatásának eredményeként
harmadnapon szerencsésnek érzi magát elérzékenyűlve jelenthetni,
hogy még a fogságban ülő szegény <span class="pagenum"><a name=
"Page_172" id="Page_172">-172-</a></span> rabok sem feledkeznek meg
a keresztyénség közös nagy missiójáról, melynek támogatására ezen
tizenkét forintot küldik, azzal az igérettel, hogy kiszabadulásuk
után sem feledkeznek meg, ha az Isten megsegíti őket
vállalataikban.</p>
<p>Ottan megalakúlt az építtető bizottság, Csont Ábel úr elnöklete
alatt, Ámbár Lőrincz és Mecseki urak személyében. Dávid úrat is
hívták, de ő azt válaszolta, hogy ő már megvetette az alapot, más
építsen pedig arra. Így tehát hagyták menni s helyébe kinevezték
még tiszteletbeli tagnak Pátróiné nagyasszonyt, kiről lehetetlen
feltenni, hogy fél pár harisnyát viselt volna valaha, továbbá a
felekezetközi szent egyességre való tekintetből Szentlábánt és
Dávid zsidót.</p>
<p>A torony északfelé fog nézni. Ebből származott a legelső
nehézség, melylyel a bizottságnak meg kelle küzdenie. A torony
alatt ugyanis ajtónak kell lenni; úgy szintén a keleti oldalon is,
mivel ez a parochiára néz: két ajtó pedig elég a Szent István
templomára is, ha az <i>eleget</i> veszszük. Úgy, de mivel
történetesen a nagyobb birtokosok majorjai épen az északi és keleti
részeken voltak: világos, hogy érzékeny jogcsorbulást szenvednek a
déli és nyugoti tartomány urai, ha ők ajtó nélkül maradnak. Hát ők
mindig megkerüljék a templomot, ha az Isten-házába akarnak menni?
Hát ők nem olyan urak, mint az északi urak? Csont Ábel viszont azt
mondta erre, hogy ha négy ajtó lesz rajta, akkor neki nem kell a
templom, mert akkor a passát-szelek keresztül-kasul nyargalnak
rajta. <span class="pagenum"><a name="Page_173" id=
"Page_173">-173-</a></span> Ő ugyan nem kopasz még, de bizonyosan
elébb-utóbb az lesz és a léghúzam miatt reumát kapnak a homlokai.
Az ellentétes nézetek úgy békültek ki, hogy mindegyik tett egy
ajtónyi engedményt. Sem kettő, sem négy, hanem három. Egy a torony
alatt, a másik kettő keletnek és nyugotnak. A dél elégedjék meg egy
szép kerek ablakkal.</p>
<p>Alig csillapult le ez a nyugtalanság, midőn újabb és
veszedelmesebb összeesküvés ütötte fel fejét. Jöttek az asszonyok
tömegesen, hogy csak legyen bizony ajtó a déli részen is, inkább
elengedik a kerek ablakot. Mert ha az az ajtó onnét elmarad,
bizonyosan annak helyére van szánva a kathédra. Ebből pedig az
következik, hogy a padok nem a régi tisztes szokás szerint, a nőké
szemben a férfiakéval, hanem újság hajhászva, mind a kathédrával
szemközt lesznek elhelyezve, ez pedig a házasságkötési szent
szokások kijátszására czéloz, mert a vidéki, sőt helybeli legények
is, kik a karba járnak, miként választhatják ki jövendőbelijöket,
ha szemben nem is láthatják?</p>
<p>Megnyugtatta azonban Mecseki úr bölcsesége az elégedetleneket.
Lássátok édes hugaim, az, a mit ti kivántok, lehető, sőt szükséges
is holmi ringy-rongy faluhelyeken, a hol a templomok egyenes
lapályokon állanak. De itt ezen a gyönyörű magaslaton, – melyet, a
ki ezentúl Nyöszörgőnek merészel nevezni, ám ő lássa a
következését, – a mátkaválasztásnák sokkal tiszteségesebb módja
lesz. Mert nem elég a jövendőbelinek csak az orczáját nézni, ha
szép-e, mivel a szépség porra írott <span class="pagenum"><a name=
"Page_174" id="Page_174">-174-</a></span> czifraság, mely elmúlik,
mihelyt ráfuvall a meleg szél: hanem sokkal inkább termetét,
járását, mozdulatait, elevenségét, mint a melyek maradandó díszei
az emberi nem szebbik és jobbik felének. Azt pedig a templomban
megbírálni nem lehet. Hanem igen is más módja lesz annak. Az ifjak,
mint illik, az első harangozáskor már itt lesznek és innen az
oromról kényelmesen itélhetnek a feljövő hajadon felől. Nem fárad-e
ki, nem rövidül-e meg a lélekzete, nem görbül-e előre, míg onnét a
völgyből ide feljön? És mikor lefelé megy, nem veti-e meg a sarkait
a homokban, a mi parasztos és nem fut-e hanczúzva, a mi
tiszteségtelen? És nem sokkal kegyesebb módja-e ez a
leány-nézésnek, mint a templomban, a hol a prédikáczióra kell
figyelmezni, nem pedig a leányi hiábavalóságra? Avagy Eliézer
szolga a templomban szemelte-e ki ifjú ura számára Rebekát? Avagy
Czipporát Mózes, vagy épen a szép orczáju Esztert Ásvérus király?
Én magam is csak úgy választottam a feleségemet. Bizony nem
buksikoltam ám a karban, mint a csizmadialegény, hanem ültem egy
helyben tiszteségesen és nem pislogtam sehova. Hallgattam a
prédikácziót olyan édesdeden, hogy szinte beleszenderedtem s csak
arra eszméltem fel, mikor a Tiszteletes elkezdte öklével verni a
kathedrát. Esőért imádkozott. «Nem megyek ki Uram szent házadból,
míg meg nem hallgatod öreg szolgádat és meg nem itatod az elepedt
földet. Nyisd meg azért az eget, hogy töltse ki kincsed. Gyűjtsd
össze a felleget, összegyűl, csak intsed.» <span class=
"pagenum"><a name="Page_175" id="Page_175">-175-</a></span>
Egyszerre kezdett a nép kifelé tódulni, mert tudták, hogy az öreg
úr imádsága nem kél hiába. A sokaság között én is kisiklottam;
ideje is volt, mert mire kiléptem úgy szakadt az eső, mintha
dézsából öntötték volna. Alig bírtam egy bolternyő alá menekülni.
Onnét vettem szemügyre a kijövőket. Meglátok ám egy leányzót a mint
kilép az ajtón; széjjeltekint, látja, hogy szakad az eső és sár van
az utczán. Már most mit cselekszik? Talán felfogja a viganóját,
mint a többi nedelkó? Nem bizony; hanem elkezd a sár fölött
repűlni, röpűlni mondom, mint a hogy álmában szokott az ember,
végig röpűl a sáron, mint a fecske. Ez kell nekem, mondok. («Meg a
száz hold.» Csont Ábel.) Mindjárt bemutatom magamat, haza kisérem,
ott megmondom a szüleinek magyarosan, hogy mi a szándékom és hogy
mi tetszett meg a leányzóban. A leány örült, hogy olyan kérője
akadt, a ki még a járását is megfigyeli, nem is mondott ellent, nem
is bánta meg. De még én sem ám.</p>
<p>A húgomasszonyokat egészen elbájolta az a gondolat, hogy ha
netán az ő leányaik is úgy szökdécselik ki a szerencséjüket. Dehogy
gondoltak többet a negyedik ajtóra. Hiszen, ha szemben ül a legény
a leánynyal, hogy jutna eszébe a járására vigyázni.</p>
<p>Így a legfőbb nehézségek elenyésztek. Az építtető bizottság már
most a munka helyes felosztásához fogott. Ábel úrnak jutott a
felügyelet, mert az ő szemei előtt minden ember kettőzteti az
erejét. Reszketnek, ha torzonborz szakálla egyet mozdúl.
<span class="pagenum"><a name="Page_176" id=
"Page_176">-176-</a></span> Mecseki úr a fundamentumot teszi le és
a gomb-feltételekor szónokol a familia nevében. Szentlábán dolga az
épületanyagokért befutkosni. Lőrincz úr számon tartja a pénzt és
jegyzéket vezet az igaszámról, melyet az atyafiak kiszolgáltatnak.
Így Dombayra nem néz egyéb feladat, mint az urakat hol szép szóval,
hol még szebb levéllel figyelmeztetni a tized, illetőleg
huszadrészre, továbbá az igaerőt, hol lelkesítő beszéddel, hol
csüggedt arczczal kihazudozni. Pátróiné asszony megváltja magát a
bizottsági terhek alól egy másik harisnya-szárral és azon
hozzáadással, hogy többet hozzá ne jőjjenek, mert ha az égig
húzzák, sem adhat többet. Bizony Isten nincs.</p>
<p>Az építkezési idő alatt Dombaynak sokszor meg kellett látogatnia
Lőrincz urat és ha már odament, nem szaladhatott mindjárt. Néha
hosszasabban is kellett értekezni, az értekezleten Lőrinczné
asszony is megjelent néha s többször sikerűlt útját állani a
távozónak. – Egy toppot sem bizony. Itt marad nálunk ebéden.</p>
<p class="center">*</p>
<p>Dombay nem tartotta illőnek a szabadkozást, miután érezte, hogy
a maradás nincs terhére sem magának, sem a háznak. Ott marad
ebéden; ebéd után még beszélgetnek s néha alkonyat felé megy
haza.</p>
<p>Mindez oly természetes. A két férfit egymásra utalja a közös
feladat. Lőrinczné csak azon csodálkozik: hogy tudtak ellenni a
nélkül a jóravaló <span class="pagenum"><a name="Page_177" id=
"Page_177">-177-</a></span> ember nélkül annyi ideig, holott itt
lakott a tövükben?</p>
<p>Dína tartózkodás nélkül társalog vele. Figyelmesen függ rajta,
ha néha felolvas, fejteget. Örül, ha jön; kétszeresen örül, ha
nálok marad ebéden; és százszorosan, ha két napi kimaradás után
megint csak beköszönt.</p>
<p>Lőrincz úr maga annyira jutott, hogy egy nyugtatványt sem tud
megírni Dombay nélkül.</p>
<p>Egyiknek sem jut eszébe megkérdezni magától: Micsoda minőségben
van jelen náluk ez a fiatal ember?</p>
<p>Még akkor sem kérdezik, mikor kérő jelentkezik a háznál, de a
kinek sajnálattal vallják meg, hogy bizony még nem készűltek el a
kiházasításra és mivel az építkezési gondok nagy súlylyal
nehezűlnek vállaikra, mostanában nem is készűlhetnek el.</p>
<p>Jön a másik kérő, szomszéd vármegyéből; vagyonos, tanúlt fiatal
ember s azonkívül megnyerő modorú és tekintetű, a ki gondolkodóba
ejti a szüléket, de a kik csak mégis nem adhatják oda ilyen
fiatalon ezt az egyetlen leányt. Hiszen még gyerek.</p>
<p>Dínát meg sem kérdezik, mert mit tartozik ez ő reá? Dína örül,
hogy nem kérdezik.</p>
<p>Az atyafiság számoltatja Lőrincz urat és asszonyt, hogy mit akar
a leánynyal? Nem tudnak számot adni. Mi kifogásuk van az utóbbi
kérő ellen? Nem tudnak semmi kifogást. Lőrincz úr csak annyit mond
nagy kínlódva, hogy jó, jó, de nem <span class="pagenum"><a name=
"Page_178" id="Page_178">-178-</a></span> olyan ember, mint a minőt
ő szeretne. Hát milyent szeretne? Azt még kevésbbé tudja
megmondani. Igazán nem is tudja, pedig ott van a modél szeme előtt,
a nélkül, hogy arra csak gondolna is; és ha valaki Dombayt találná
előttük említeni, bizonyosan nem ott menne ki, a hol bejött.</p>
<p>Közönséges szokás a fiatal embert azzal búsítani, hogy
házasodjék. Kivált olyan családoknak nagy mulatsága ez, a hol nincs
leány a háznál; ezek tehetik azt a nélkül, hogy czélzataik iránt
gyanút keltenének. Ámbáréknál bizony van leány, de azért Lőrincz úr
a kedélyesebb órákban folyvást igérkezik Dombaynak násznagyul és
abba a gyönyörű paradicsomba, a kit uramöcsém alkotott, olyan
virágszálat szeretne ültetni, a milyen még nem virúlt a kondori
pusztában. Lőrinczné asszony is sajnálkozik néha Dombay magános
sorsán. Eszökbe se jut, hogy a háborgatott szív egyszer olyan
hullámot vet, a mely megrendíti szívüket. Adjátok hát nekem ezt a
leányt.</p>
<p>Olyan kicsinynek tartják, hogy erre nem is gondolnak. Dombay
maga is érzi ezt és nem mutatja, hogy fáj neki. Egy pusztai pap, a
ki, hogy megérdemelje sovány fizetését, gyermekeket tanít, a mi még
Perikles idejében is rabszolga dolga volt!</p>
<p>De vajjon olyan kicsinynek tartják-e? Ez akkor tetszenék meg, ha
egyszer azt mondaná…</p>
<p>Úgy de azt nem mondjuk soha. Miért állaná útját ennek a
leánynak, mint a haramja az utazó hölgynek? Majd fölépűl a templom
nem sokára, <span class="pagenum"><a name="Page_179" id=
"Page_179">-179-</a></span> akkor az lesz az ő háza, családja,
öröme, pihenő helye.</p>
<p>Dína zongorához űl. Nem igen szereti ugyan, t. i. a zongora Dína
újjacskáit és Dína ezt jól érzi, de ezért kötelessége gyakorolni
azt a néhány darabot, a mit még a német szón tanúlt, anyja
kedvéért.</p>
<p>– Most Dombay úrnak zongorázok. Melyiket parancsolja? Cserebogár
vagy Sík a puszta…?</p>
<p>– Sík a puszta? – kérdé Dombay fölrettenve. – Annak nincs
dallama.</p>
<p>– Nincs ám az emberek között, mert már a madarak közé kerűlt az
erdőbe.</p>
<p>– Sohasem hallottam.</p>
<p>– Óh, óh! hogy tehette ön le a vizsgáit? Hiszen az borzasztó
tudatlanság, a miben ön szenved.</p>
<p>Ujjai végig futottak a billentyűkön, azután elkezdte Tompa
kedves dalát.</p>
<div class="poem">
<div class="stanza"><span class="i0">«Sík a puszta, se halma, sem
erdeje…»<br /></span></div>
</div>
<p>– Önnek talán unalmas ez a dal, de lássa nekem kedves, mert a
puszta édes hazám. Önnek is meg kell szeretni, mert nem sokára –
(és akkor folytatta a dalt) –</p>
<div class="poem">
<div class="stanza"><span class="i0">«Sugár torony kilátszik a
pusztára…»<br /></span></div>
</div>
<p>– Ah én egészen mást gondoltam; – ébredt Dombay. – Ezt én is
ismerem, ezen nőttem fel, de már másban élek. Imént azt hittem
Petőfit kérdi kegyed, mert annak nincs dallama. <span class=
"pagenum"><a name="Page_180" id="Page_180">-180-</a></span></p>
<p>– Petőfiét? Én nem ismerem Petőfit. Apám könyvtárában megvan, de
azt mondja, az nem az én kezembe való, mert nagyon meg van már
viselve. Mintha nem lehetne azért olvasni, hiszen a könyv is
viselve szép, mint az ékszer. És hogy van hát a Petőfi sík
pusztája? Ön egykor nekünk irodalmi műveket fejtegetett, folytassa
az előadását, mérjük össze Tompát és Petőfit.</p>
<p>– Nem tudnám elmondani, – felelt Dombay hirtelen; – különben nem
is merem állítani Petőfié-e vagy sem?</p>
<p>Dína észrevette, hogy a vonakodásnak valami titkos oka van.
Lehetetlen az, hogy Dombay ne tudná Petőfit könyv nélkül! Alig
várta, hogy magára maradjon, egyenesen apja szobájába ment, ott
felkereste a megviselt apokryphot, azt a köpczös kötetet, melyben a
költő összes művei először láttak napvilágot. Lőrincz úrnak igaza
volt. A könyv nagyon meg volt viselve. Nem kisasszonykézbe
való.</p>
<p>Dína elsőben is a tartalomlapot számoltatta meg. Az nem vezetett
nyomra.</p>
<p>Azután sorba vette a dalokat. A legmélyebb szív idegeinek azokat
a hasonlíthatatlan rezdüléseit, melyeknek varázsától megbűvölten
álmodtuk át fiatalságunknak olyan a milyen hajnalát mindnyájan.</p>
<p>A költő mindenhatósága új világot alkotott, vagy az alvót
ébresztette létre a leányka szívében.</p>
<p>Szemei előtt hajladoztak a czipruslombok, peregtek le a szerelem
gyöngyei; itt-ott egy-egy értéktelennek látszó kavics is
elkeveredve, a melyből csak alig csillan ki, de kicsillan a drága
ércz – – <span class="pagenum"><a name="Page_181" id=
"Page_181">-181-</a></span></p>
<p>Végre megtalálta a mit keresett.</p>
<div class="poem">
<div class="stanza"><span class="i0">«Sík a puszta, mint a pihenő
tó…»<br /></span></div>
</div>
<p>Megnézte a czímet. <i>Pusztai találkozás</i>. Azután elolvasta a
románczot.</p>
<p>Haramia útját állja az utazó hölgynek. A hölgy aléltan rebegi:
«Könyörülj». Haramja gyöngéden bátorítja foglyát s csak egy csókot
kér tőle, mire a hölgy elpirúl. A haramja nem tudja harag-e vagy
szégyen ez a pirulás?</p>
<div class="poem">
<div class="stanza"><span class="i0">«– – – – Isten áldja meg
hát!<br /></span> <span class="i0">Felejtse el a szegény
haramját,<br /></span> <span class="i0">A ki, a ki…» Itt megszakadt
szava,<br /></span> <span class="i0">De érezte sarkantyúját lova –
–<br /></span></div>
</div>
<p>Dína visszatette a könyvet helyére, futott ki a kertbe, és ott
leült egy lugasba.</p>
<p>Ott még egyszer átgondolta a románczot, és megalkotta az
összefüggést Dombay magaviselete és a románcz tartalma között.</p>
<p>Oh az az ostoba tekintetes asszony!… Szegény haramia!</p>
<p>Hanem annak a tartózkodás nélküli bizalmasságnak, melylyel eddig
Dombayt látta, egyszerre vége lett. Lőrinczné asszony éles szemei
nem látták meg ezt a változást. Azt mondják, hogy a szerelem vak.
Vakok ám az őrei.</p>
<p>Dombay is visszamerült zárkózottságába. Ámbárékhoz ritkán ment,
s ha ment, Dína nem futott eléje, nem üdvözölte mosolyogva, s ha
bent voltak, nem untatta zongorájával. <span class=
"pagenum"><a name="Page_182" id="Page_182">-182-</a></span></p>
<p>A <i>Pusztai találkozás</i> románcza volt a tükör, melybe a két
lélek egyszerre tekintett. Egyik sem látta a másikat, mindegyik
csak magát. Dombay a haramiát és Dína – – a tekintetes
asszonyt.</p>
<p class="center">*</p>
<p>Az építkezésnek nincsenek regényes változatai, ha csak azt nem
tekintjük ilyenül, a mi Dombay lelkében véghez ment hétről-hétre,
mikor pénz elfogyott, mesterek zúgolódtak, napszámosok kaszálni,
aratni mentek; a homok ott volt a hegy tövében, öreg szemes
kavicsok, de nem volt a ki felhordta volna; mikor fal betetőzésre
várt, de a tető alkotmány-czikkelyei még a városban hevertek, s
mindezekért magának kelle végig futkosnia a pusztát, hogy a hideg
rázta bele mind a két félt, azt is a ki ment, azt is a kihez ment.
A sok futkosás verítéke lemosta, a sok vakolatpor lezsurolta bizony
róla azt a színekben játszó zománczot, melynek késfoknyi vékonyságú
vértezete a lelkész személyét tiszteltté teszi, mint egy királyt
vagy egy matronát, és kiméltté, mint egy koldust vagy egy kisdedet;
a mely megoltalmazza minden bántalomtól és képtelenné teszi minden
bántalomra, mint a méhek között a királynét; de a mely zománcz, ha
egyszer pattogni kezd, az egész edény zsibvásárra kerűl.</p>
<p>De csak elvégződik ez is, minél több ügygyel-bajjal, annál
nagyobb örömre. Őszre be van fejezve az építkezés, következő
tavaszszal besimítják, pünkösdre ki van tisztogatva a kevély kis
<span class="pagenum"><a name="Page_183" id=
"Page_183">-183-</a></span> nyúlánk épület ragyogó bádog tornyával,
két kis hangos harangjával. A kondori nemes reggelenként, mielőtt
aklait megtekintené, önérzettel tekint a templom-hegyre, ha ott
van-e még az ő századok óta nélkülözött büszkesége; túl rajta látja
a felnyúlt akácz-erdőt, Ábel úr örömét, és annak lombjai között
őrködni a fehér kéményt: a mely alatt csendes magánosságban piheni
küzdelmeit az, a ki mindezt a dicsőséget létre hozta.</p>
<p>Meg is lesz jutalmazva. Mert imé pünkösdre van kitűzve a
templomszentelés, csakhogy az egyháztanács határozatából a
gregoriánum törvényei ezúttal mellőztetnek, s pünkösd napja egy
héttel későbbre deklaráltatik, hogy az egyházmegye összes papsága,
a ki a kalendáriumbeli pünkösdben nem mozdulhat helyéből,
testületileg megjelenhessen. A szentelés után nagy lakoma az
erdőben, egészen hasonló ahhoz, a mely ezelőtt öt évvel az új papot
fogadta. Ott olyan áldomásköszöntések lesznek, a melyek Dombay
nevének örök életet igérnek.</p>
<h2>XI.</h2>
<p>Szentháromság vasárnapján kivirágzott a templomhegy.</p>
<p>A harangszó végig csendűlt a pusztán, hogy minden asszony sírva
fakadt rá. Öreg emberek levették a kalapjukat és nem merték
mondani: Hála Istennek! – Érezték, hogy ez a szó igen köznapi
ruhája volna annak az indulatnak, a mit <span class=
"pagenum"><a name="Page_184" id="Page_184">-184-</a></span> ők most
az Örökkévalónak kivánnak bemutatni. De a szegény embernél nincs a
ruha olyan bőségben; azért meglátja azt az Isten.</p>
<p>Soha nem látott rajban seregel fel a sokaság. A ki látja, nem
hiszi, hogy ebben a pusztában ennyi nép lakik. Nem is lakik; a
nagyobb rész vidékről gyülekezik a ritka ünnepre, minőt életében
egyszer lát ember, a legtöbbje egyszer sem.</p>
<p>Ott jönnek az egyházmegye papjai, a fekete gárda; élükön az öreg
esperessel, kinek hóna alatt aranyszegélyű biblia ragyog. Ebben egy
jegyzék Ezekiel prófétánál III. 23. <i>Kimenék a mezőre; és imé ott
az Úrnak dicsősége áll vala.</i> Erről fog ő ma prédikálni
hatalmasan. A nagybácsi, ki Dombayval fogja osztani az Úrvacsorát.
Gódircz és Tarhalom ifjú papjai, arczukon az önérzet kihivó
ragyogásával; mert világos, hogy a mennyivel jövedelmesebb az ő
állomásuk a kondori lévitaságnál, annyival különb férfiak ők ketten
a kondori lévitánál. Ezek közül az egyik keresztelni fog egy
kisdedet, a ki három hónap óta várakozik a szent keresztségre: a
másik pedig egy igen ragyogó előbeszéd után fogja összekötni és
megáldani azt az új jegyes párt, a kit válogatott násznép
méltóságos csendben kísér fel a szent hegyre.</p>
<p>Mikor a papok hosszú sora belép, és letelepedik, minden kebel
elfogódik.</p>
<div class="poem">
<div class="stanza"><span class="i0">Szent Lélek végy környül
bennünket,<br /></span> <span class="i0">Szenteld meg
szívünket!…<br /></span></div>
</div>
<p>Mindenki megfogadja magában, hogy soha többé <span class=
"pagenum"><a name="Page_185" id="Page_185">-185-</a></span>
egyetlen egy vasárnapot sem mulaszt el, hogy itt meg ne
jelenne.</p>
<p>Igaz ugyan, hogy Talpárdi úr csak ritkán és akkor is csak
vasárnap délutánonként rándul ki birtokára; az is igaz, hogy Csont
Ábel úr homloka – mielőtt kellőleg megvedlett volna, – rövid idő
múlva érzékenynyé lesz a légvonat érintésére; Mecseki úr csakhamar
rettegni fog, hogy a boltozat – a mely gyengén van beékelve – (ő
látta) le talál szakadni, és őtet agyonütheti; Dávid úr ízlése a
kálvinista éneklést fogja megunni; hanem ha majd orgona lesz! Dámán
atyafi még a forradalomkor megfogadta, hogy templomba nem megy
addig, míg stb. stb. – Képzelhetni, minő feltételeket szabhat egy
kiszabadult státusfogoly az Úristen elé; Lőrincz úrnak – mint
sejthetjük – más okai lesznek ritkán láttatni magát.</p>
<p>Hanem azért, ha mi most szemközt állanánk velük, és ezt a
jövendölést elmondanánk nekik, mint Elizeus próféta a siriai
Házaelnek, bizony nem tudom, nem gyűjtenénk-e fejünkre eleven
zsoltárokat.</p>
<p>Nézzétek ezt a búzgóságot!</p>
<div class="poem">
<div class="stanza"><span class="i0">Ne lakjék e
helyben<br /></span> <span class="i0">Oly tudomány,
melyben<br /></span> <span class="i0">Van földi
salak…<br /></span></div>
</div>
<p>Ezt énekli hathatósan Csont Ábel, a pliocen-theoria
zászlótartója; és Ihárosi Dávid a ki a fizikát tekinti a magyar és
az összes emberiség megváltójának. Ezt énekli most.</p>
<p class="center">*</p>
<p><span class="pagenum"><a name="Page_186" id=
"Page_186">-186-</a></span></p>
<p>Gondolható, hogy az isteni tisztelet sokáig tartott. Maga az
esperes úr, mikor Talpárdi bizalmasan megkérdezte: Nem lesz-e
nagyon hosszú? azt felelte: Nem vagyok én légátus! (t. i. hogy a
légátusok szoktak rövid és kerekded prédikácziókat mondani). Be is
váltotta szavát. Felségesen beszélt, nagy-papi komolysággal és
ifjúi kellemmel! Mecseki úr elhallgatta volna estig.</p>
<p>Hanem elég is volt. Csak már a nagyszakállú nagybácsi ne tartana
hosszú beszédet. Ez a kivánság is teljesült; a nagybácsi röviden és
a lelkek mélyéig ható szigorúsággal intette a lelkeket
töredelemre.</p>
<p>De azért elmúlt a dél, mikor a keresztelésre került a sor. A
keresztelési cselekvény rövid szokott lenni, tehát ezt könnyűlt
kebellel várták az urak.</p>
<p>Hanem a gódirczi atyafi ki akart tenni magáért, s azon
föltevéssel, hogy a kondori vadak bizonyosan soha sem hallottak még
örömbimbókról, mosolygó reményekről, angyalarczokról,
csecsemőálmakról, anyakönnyekről, fájó örömökről, elkezdette őket e
hasznos tudnivalókra oktatni; azután a béketűrő kisdedhez fordúlt,
s szívrehatólag elszavalta neki mind azt, a mit egykor Tompa <i>Fia
születésekor</i> annak bölcsője felett megírt. Mindezeket bezárta
egy hat szakaszból álló nyolcz soros verses imával. Hadd lássák
Kondoron, hogy a gódirczi nép meg tudta választani a neki való
papot.</p>
<p>Hiába erőlködött pedig. Mert Tarhalom ifju lelkésze titkon
szintén Tompával szerződött, bele <span class="pagenum"><a name=
"Page_187" id="Page_187">-187-</a></span> vonván a közös akczióba
Petőfit is; így a két nagyhatalom támogatásával semmivé tette
vetélytársa minden vivmányait, a Szerelem gyöngyeinek és Családi
képeknek egész özönét borítván a boldogtalan új pár fejére,
ráadásul megkoszorúzván őket 1. az erény-virág; 2. hűség-virág; 3.
szerelem-virág; 4. bizalom-virág; 5. önzetlenség-virág szálaiból
szerkesztett koszorúval, mint a mely virágok számukra termeni
fogják 1. a jobblét gyümölcsét; 2. a boldogság gyümölcsét; 3. a
megelégedés gyümölcsét; 4. a békesség gyümölcsét; 5. az öröm
gyümölcsét.</p>
<p>Dína elgondolta magában, hogy sohasem megy férjhez, ha azért a
kis mirtuskoszorúért ennyi vexát kell kiállani. Ennyit bizony, édes
lányom. Egy álló óráig kell hallgatnod Petőfit és Tompát, a miért
eddig meg nem tanúltad és csak azután kérdik meg tőled: mi
szándékban vagy?</p>
<p>No de ennek is vége lett délután két órára és most már minden
akadály nélkül elkisérhetjük az egész közönséget ismert ligetünkbe,
hol mindent úgy találunk, mintha tegnap hagytuk volna ott, kivévén,
hogy az asztalok hosszabbak és az áldomások.</p>
<p class="center">*</p>
<p>– Uram uram Csont Ábel uram, szállok az úrhoz!</p>
<p>– Állok elébe, Mecseki öcsém! – felelt a kihívott
felczihelődve.</p>
<p>– Mikor ezen zöld lombok alatt legelőször <span class=
"pagenum"><a name="Page_188" id="Page_188">-188-</a></span> nyiltak
meg a mi szeretett lelkészünk ajkai, ön volt az a szerencsés, a
kihez a legelső szó intézve lőn; ön volt az a boldog, a kiről
lelkészünk magát a szent leczkét is felvette: <i>«Vűn engemet az Úr
és helyeztete egy mező közepette, mely Csontokkal rakva vala»;</i>
és ismét: <i>«Ti megszáradott Csontok, imé én bocsátok tibelétek
lelket és éltek»</i>. Én fejet csováltam ekkor erre a jövendőlésre
s elgondoltam magamban: Szeretném én látni azt a lelket, a mely a
mi <i>Csont</i>unkat életre ébresztené. Soha hitetlenség oly
örvendetes módon nem lakolt, mind az enyim. A mit
mozdúlhatatlanabbnak hittem a pólusoknál és magánál a
sarkcsillagnál, a mi <i>Csont</i>unkat ez a lélek életre és
mozgásba hozta. Mit kivánhatnék én, ezen való mostani örömömben
nagyobb áldást a mi pusztánknak, mint az, a minek nyilvánítására
jelenlevő kedves vendégeinket és az egész tisztelt Atyafiságot e
pohárral felhivom, t. i. hogy azt a lelket, a ki által Isten ezt a
csudát cselekedte mi közöttünk, a mi szeretett Dombaynkat az Isten
sokáig éltesse!</p>
<p>Éljent harsogott az erdő, éljent dörögtek a Fűzvárról hozott
taraczkok, és a fűzvári banda rázendítette a riadó hejjrát.</p>
<p>Ábel úr szembeszállt a kihívóval és elduruzsolta, hogy ha már
annyiba költ, hát Dombay ünnepélyesen neveztessék ki a kondori
egyház megalapítójának. Úgy is van már a familiának egy számfeletti
tagja. Legyen kettő.</p>
<p>Ezen szónoklatnak Dombay nem várhatta végét, mert jött egy
ember, a ki jelentette, hogy egy beteg <span class=
"pagenum"><a name="Page_189" id="Page_189">-189-</a></span> a
puszta felső szélén vigaszban óhajtana részesülni ezen a szent
napon.</p>
<p>Ez pedig kicsinált dolog volt az urak részéről, mert alig hagyta
el Dombay az erdőt, fölkelt Talpárdi úr és azt mondta Csont Ábel
szavaira, hogy igen is <i>legyen hát kettő</i>. Legyen a familia
tagja Dombay, de nem úgy, mint Árion atyafi, hanem egy kicsit
<i>úgyabban</i>. Azt kivántuk, hogy Dombay urat az isten éltesse:
jó. De ha úgy kivántuk, hogy <i>közöttünk</i> éltesse, és
<i>nekünk</i> tartsa meg: akkor atyafi uramék, azt mondom, elég
volt öt esztendő eklézsiásdit játszani. Hagyjunk fel ezzel a
játékkal és tiszteljük meg magunkat azzal, hogy alkossunk egy olyan
lelkész-jövedelmet, a mi az ő érdemeinek és a mi becsületünknek nem
lesz kisebbségére.</p>
<p>Hiszi vagy nem a Tiszteletes olvasó, bizony familia-gyűlést
rögtönöztek ott, és egy szó ellenmondás nélkül elhatározták, hogy a
lelkészi hivatal dijazására a közösből mérettessék ki a kellő
terjedelmű szántóföld terület, melynek végrehajtásával Mecseki úr
bizatott meg, utasíttatván, hogy ezen terület öt holddal nagyobb
legyen, mint bármely más lelkészi hivatalé az egyházmegyében. Az
Árion-féle alapítvány ide nem számíttatván. Azonkívül a kellő
mennyiségű pénz és gabona deputamok. Megbírjuk mi azt.</p>
<p>Az azonban nem volt kicsinált dolog, a mi ezután történt.</p>
<p>Dávid úr befejezve látta a maga művét. Ő ásta meg a csatornát,
melyen íme vigan foly a Duna, és első útját teszi rajta az a szép
árboczos hajó <span class="pagenum"><a name="Page_190" id=
"Page_190">-190-</a></span> ott a szent hegyen. Műve magaslatáról
kicsinyléssel tekint a törpe lelkekre, kik Dombaynak úgy
hujjákolnak. Pedig tudnák csak!</p>
<p>Megszállta az irigység dæmona.</p>
<p>– Már pedig öcsém, én csak azt mondom, én is megérdemeltem volna
egy-két szót, mert mindezt én hoztam mozgásba.</p>
<p>– Nem feledjük el Dávid, – szólt oda Talpárdi úr, – és ha
feliratot helyezünk a templom falába, oda lesz vésve: Erkölcsileg
támogatta I. D.</p>
<p>Az urak kaczagtak, mert mindenki tudta, hogy Dávid úr az
erkölcsi támogatáson kívül egy szalmaszálat sem tett keresztbe.</p>
<p>– Nevethettek a mennyit tetszik, hanem azért mégis csak azt
mondom, a ki ökör és ló van ebben a pusztában, mind összefogva sem
mozdították volna ide Dombayt, kit én egy erkölcsi pókhálószálon
ide támogattam.</p>
<p>Törődtek is az ő pókhálójával. Nevettek tovább, mert az nekik
jól esik a kávé mellett, s Dávid urat ingerli.</p>
<p>– A nevetéshez nem kell ész – neheztelkedék Dávid úr, és
zavarában felöntött egy pohár sashegyit, a melyre már semmi szükség
sem volt.</p>
<p>– Mert az úgy történt, – fűzte tovább a tárgyat, a mit senki sem
kivánt tőle, – hogy luddá tettem először is a bamba tarhalmiakat,
rászedtem az esperes urat és lefőztem nagyságos urambátyámat.</p>
<p>A társaság figyelni kezdett. Dávid észrevette s még jobban
lelkesült. <span class="pagenum"><a name="Page_191" id=
"Page_191">-191-</a></span></p>
<p>– Midőn megtudtam, hogy Dombayt a tarhalmiak az esperes
ajánlatára egy szívvel-lélekkel elfogadták lelkészül, oda
törlészkedtem a küldöttségükhöz és bárgyú pofával elmondtam, hogy
mi is papot akarnánk a mi zsenge egyházunknak s hogy az esperes
atya ajánlott is valakit, azonban mi nem vagyunk olyan tökkelütött
fajankók, hogy valakit magunkra tuszkoltatni engedjünk. Összenézett
mind az öt szamár, megcsipték a horgot. Mindjárt ki is jelentették,
hogy köszönik a jó ajánlatot, de nem élnek vele. Nem is nektek
való, nagy tohonyák! Gyere Dombay! nekünk való vagy. – Hát öcsém,
ezt csináld utánam, ha legény vagy. De ehhez más is kell ám, nem
csak röhögni tudni.</p>
<p>Diadalérzettel nézett szét a társaságon, s észrevette, hogy az
asztal végén valaki egyszerre kiejti kezéből a fagylaltos kanálkát,
sírva fakad, és kendőcskéjét szeme elé tartva, sietve távozik. –
Dína volt.</p>
<p>A társaság egy része fanyar mosolylyal fizetett a diplomácziai
leleplezésekért, mások ümgettek, a mit még Dávid úr sem
magyarázhatott helyeslésnek; mások hallgatva néztek maguk elé,
mintha fontolgatnák Dávid úr eljárásának erkölcsi értékét.</p>
<p>Volt a ki arra gondolt, hogy ilyen előzmények után talán nem is
örömünnep ez, a mit most ülnek, hanem tor.</p>
<p>A lehangoltság kezdett kényelmetlen lenni a szónokra nézve,
mikor valaki gyöngéden vállon érintette.</p>
<p>– Egy szóra Dávid. <span class="pagenum"><a name="Page_192" id=
"Page_192">-192-</a></span></p>
<p>Ihárosi felkelt és ment Lőrincz sógor után, a ki menetközben
Mecsekit és Csont Ábelt is magával intette.</p>
<p>A három férfi követte Lőrinczet az egykori szent sátorig.
Lőrincz úr ott megállapodott, és szemközt fordúlt Ihárosival.</p>
<p>– Ihárosi! Te azzal dicsekedtél, hogy ezt a becsületes Dombayt
semmivé tetted. Te egy körmönfont imposztor vagy.</p>
<p>Akkor hátat fordított, és csendesen távozni kezdett.</p>
<p>Ihárosi nézett utána. Szólni akart, de szó nem jött nyelvére.
Csak állt, míg ellenfele végkép eltünt szemei elől. Akkor ő is
megfordúlt és eltávozott.</p>
<p>Megállj!</p>
<p>Egyik sem ment vissza a társasághoz, a két tanú sem.</p>
<p class="center">*</p>
<p>Ihárosi másnap reggel felkereste Ábel urat a méhesében.</p>
<p>– Két vén bolond! – fogadá Ábel úr, – kialudtátok magatokat.</p>
<p>– Tudod mi történt, – felelt mogorván Dávid, – az után nem
szokás aludni.</p>
<p>– Három vén bolond! – válaszolt Ábel úr, magát értvén
harmadiknak.</p>
<p>– Mecsekivel.</p>
<p>– Négy vén bolond, – liczitált a gazda. – De még ez sem elég,
mert ott hat vén bolondnak kell lenni. <span class=
"pagenum"><a name="Page_193" id="Page_193">-193-</a></span></p>
<p>– Eh, mit nekem a regényes formaságok, én nem vagyok jurista.
Minek oda négy szájtátó.</p>
<p>– Tudsz a kardhoz?</p>
<p>– Tudok annyit, mint <i>az</i>.</p>
<p>– Az nem elég. Kardot nem adunk a kezetekbe, mert kiszúrjátok
egymás szemét, hogy arrul kódultok. Tudsz lőni? (t. i. embert.)</p>
<p>– Majd meglátod.</p>
<p>– De pisztolylyal. Párbajpisztolylyal?</p>
<p>– Annak is fel tudom vonni a nyelvét.</p>
<p>– De az nekem nincs, neked sincs, senkinek sincs. Mert ahhoz
egészen saját alkotású szerszámok kellenek; azokat igen erősen meg
kell tölteni két dózis porral, hogy czéljuknak megfeleljenek.
Oldalt kell állani, te ahhoz nem értesz; a segédeknek tapsolni,
vezényelni, lépést olvasni, sorompót jelölni, ahhoz meg én nem
értek; tehát sem kardhoz, sem pisztolyhoz nem állok be harmadik
bolondnak. A koszperd németnek való, a pisztoly taliánnak vagy
diáknak.</p>
<p>– Akkor kikérem kezességre Kezesménest és Lőcs Jánost, azok
lesznek segédeim.</p>
<p>– Ne te ne! Nem azt mondom én, hogy lókötőket hívj gárdistáknak.
Hanem hogy válaszsz magadhoz való fegyvernemet. Nemes embernek
valót, magyar embernek valót.</p>
<p>– Nem bánom én, ha szőlőkaró lesz is, a ti dolgotok.</p>
<p>– Mert látod, ha baj történik a pisztolylyal vagy karddal, akkor
a segédeknek is menekülni kell, pedig tudhatod, hogy én nem
hagyhatom az <span class="pagenum"><a name="Page_194" id=
"Page_194">-194-</a></span> eklézsiát, mert főgondnok vagyok; a
méheimről nem is szólok, pedig ahhoz senki sem ért a háznál, csak
én. Hát vívjatok úgy, mint a régi magyar vitézek, lóháton
buzogánynyal; ahhoz nem kell gyakorlat, csak erő és paripa, az
pedig van mindkettőtöknek. Ebben osztán semmi szólója sincs a német
törvénynek.</p>
<p>– Annál jobb! – hagyá helybe Dávid. – Legalább több helyen
beszakíthatom a koponyáját és üthetem, míg egyet rúg.</p>
<p>Ábel úr felnyitott egy magas szekrényt, mely méhese egész
oldalát elfoglalta; ez volt az ő könyv- és fegyvertára. Onnét
kivett két buzogányt, réznyelüt, csillagszeges fejűt. Az egyiket
saját birtokán találta, arról kritice megállapította, hogy
valamikor az ő ősének Chuntu vezérnek harczaiban szolgált; azután
csináltatott neki mássát, mely felől bebizonyította, hogy azt az ő
őse Chuntu vezér magánviadalban szerezte, miután annak viselőjét,
Buthemer kún kapitányt levágta.</p>
<p>– Válassz Dávid! Melyik kell: Chuntu apámé-e, vagy a kún
Buthemér-é? Dejszen igaz, erre nézve sorsot húztok.</p>
<p>Dávidnak mindegy volt akármelyik; ő megy Mecsekihez, annak
megvallja nyiltan, hogy a <i>legényt</i> csakugyan jóhiszemüleg
lőtte agyon, (képzelhetni minő foka lehet az az elkeseredésnek,
mikor valaki még ilyen áron is békét keres) csak arra kéri, ne adja
tovább.</p>
<p>Mecseki szivesen kibékült. Van ő neki agara három, külömbek mint
a <i>legény</i>. Ajánlkozott segédnek. <span class=
"pagenum"><a name="Page_195" id="Page_195">-195-</a></span> Holnap
reggel nyolcz órára az erdősarokhoz. Paripán, buzogánynyal.</p>
<p>Azután hazament és elkezdett készülni a halálra vagy bújdosásra,
mert tudta, hogy ez lesz belőle valamelyik. Egész nap rendezgetett,
intézkedett, írt, iratokat csomagolt vagy semmisített meg.</p>
<p>Másnap reggel öt órakor felült a sárga paripára és ellovagolt
Dombayhoz. A lelkészt lugasai alatt találta.</p>
<p>– Kéréseim lesznek önhöz. Ha megengedi, itt is
elvégezhetjük.</p>
<p>Karjába öltötte karját, úgy indultak tovább a virágszegélyes
úton, miközben egy lepecsételt levelet adott át Dombaynak.</p>
<p>– Ez végrendeletem, mely halálom után a familia-gyűlésben
bontandó fel: elfogadja ön őrizet végett? Köszönöm. Most egy másik
kérést, fontosabbat az elsőnél. Én egy ravasz fogással vittem oda a
dolgot, hogy önt a tarhalmi egyház mellőzze és nekünk hagyja.</p>
<p>Elbeszélte miképp, azután hozzátette:</p>
<p>– Én megsemmisítettem azt a tisztes jövőt, melyet az ön
képzettsége, szónoki tehetsége, tiszta jelleme érdemelt, s nyert
volna is, ha én útjába nem állok sorsának. Tárgya lehetett volna
egy önt bálványozó nagy közönség szeretetének, és én önt pusztai
lévitává tettem, kinek sorsát a legszegényebb falusi rektor is
kicsinyli, szánja. Ha valami kedves önnek ebben a szomorú
magányban, arra kérem önt; öt évi küzdelmei között ha van a mire
édesen emlékezik, arra kérem önt: bocsásson meg nekem, <span class=
"pagenum"><a name="Page_196" id="Page_196">-196-</a></span> kit
czélja annyira elvakított, hogy annak feláldozta azt, a kit
legtöbbre becsült.</p>
<p>Dombay most értette meg élete titkát. Egy elejtett szó
zökkentette ki útjából, mint a tekegolyót egy kis kavics a
porondon. Kezét nyújtotta a bűnvallónak.</p>
<p>– Szívemből megbocsátok.</p>
<p>– És micsoda biztosítékot nyújt arra nézve? – kérdé Ihárosi, nem
fogadván el a nyújtott kezet.</p>
<p>– Kezemet.</p>
<p>– Nekem az nem elég. A papnak kötelessége kezet nyújtani minden
megtérő felé. A férfinak nem. Én a férfitól kérdezem.</p>
<p>– Ha csak ön maga nem jelöli ki a biztosítékot…</p>
<p>– Nősüljön meg.</p>
<p>Dombay elnevette magát, azután ismét elkomolyodott.</p>
<p>– Nem értem, mi összefüggésben lehet az ön állítólagos bűnével a
feloldozásnak ez a neme?</p>
<p>– Nem érti? Azt csaknem lehetetlennek tartom. Ön, mielőtt állást
foglalhatott volna, hajlandóságot mutatott egy derék hajadon iránt:
ez arra mutat, hogy az ön lelke a családi boldogságra fogékony. Az
a hajadon nem akarta sorsát az önével összekötni: ez arra mutat,
hogy az a leány nem érzette ön iránt azt az érzelmet, melyet poezis
és élet egyaránt a családi boldogság alapjának tekint, mert
különben nem tekintette volna a jövőt hideg, sőt kissé fagyos
számítással. Önt ez a visszautasítás nem verte le, mint a csalódott
szíveket szokta: ez <span class="pagenum"><a name="Page_197" id=
"Page_197">-197-</a></span> arra mutat, hogy az az érzelem,
melylyel ön e leány iránt viseltetett, lehetett akármi, de nem
szerelem volt. Jól beszélek?</p>
<p>– Megengedem; de az összefüggést még most sem értem.</p>
<p>– Ismét lehetetlennek tartom. Nem hiszem, hogy ön figyelmesebb
ne volna mint én, s ne sejtené azt, a mit én tudok. Én tudom, hogy
ön szeretve van, titokban talán, de igen szeretve van. Azt is
lehetetlennek tartom, hogy ön ne gondolt volna arra, a ki ebben a
pusztában egyedül méltó önhöz… Nem gondolt ön Ámbár Dínára
soha?</p>
<p>– De igen, mint a haramia a tekintetes asszonyra Petőfi
románczában. Én szegény legény vagyok, de nem haramia.</p>
<p>– Ah, ne idézgessen Petőfiből, mert az idő rövid. Én láttam, a
mint az a leány sírva fakadt, mikor önnek sorsáról volt szó. Mit
beszél ön szegénységről? Oly kicsinynek látja saját társadalmi
helyzetét? És vagyoni tekintetben nem egyenlő-e ön vele tegnap óta?
Sürgetem a választ, mert időm rövid. Bocsásson meg és – el.</p>
<p>– Tudja ön, hogy én szeretem ezt a pusztát, hogy én ezt a lakot,
ezt a hivatalt semmi mással el nem cserélném?</p>
<p>– Asszonyt hozzá, és még kevésbé lesz kedve elcserélni.</p>
<p>– És ha elutasít az, a kivel egy pusztában laknom is boldogság,
tudja ön, hogy akkor nekem innen el kell menni? Nem mondom meg
hová. <span class="pagenum"><a name="Page_198" id=
"Page_198">-198-</a></span></p>
<p>Ez utóbbi szavakat indulatosan, majdnem fenyegetőzve
mondotta.</p>
<p>– De az én megnyugtatásomra…</p>
<p>– És fejem veszedelmére…</p>
<p>– Akkor is én leszek a vesztesebb. Nem bízik ön bennem, a ki oly
őszintén vallott?</p>
<p>Győzött. Beléptek Dombay szobájába.</p>
<p>Dombay felnyitotta iróasztalát, s onnét egy egészen összeszáradt
csokrocskát vett ki. Csak a szára volt már, a gyöngy rég lepergett
róla. De a gyűrű most is ott volt a szárára fűzve.</p>
<p>– Ezt a gyöngyvirágot Dína adta nekem első találkozásunkkor a
pusztán, azon kilátással, hogy ő lesz menyasszonyomnak
koszorústársa. Azt mondta: adjam menyasszonyomnak. – Most hát vigye
el ön hozzá, s mondja meg neki, hogy ez az elveszett jószág
gazdáját keresi. Hozzon tőle választ, azután meglátjuk a többit. Ez
a megbízás legyen jele, hogy megbocsátok önnek.</p>
<p>Dávid úr az átvett záloggal távozik, legényes könnyüséggel lép a
kengyelbe, s kivágtat az akáczsorok között.</p>
<p>Onnan észre veszi, hogy Ámbár Lőrincz is most lép ki a
majorságból másodmagával. A másik nyilván Mecseki lesz.</p>
<p>Ő neki pedig még egy kis útja van, tehát még most nem akar velük
találkozni, sőt azt sem szeretné, ha felismernék. Visszavonúl hát
az akáczerdőbe, s ott vár, míg Lőrinczéket egy buczka veszi oltalma
alá.</p>
<p>Akkor sarkantyú közé kapja a sárgát és sebes vágtatással röpül
az Ámbár-majorhoz. <span class="pagenum"><a name="Page_199" id=
"Page_199">-199-</a></span></p>
<p>A kerten kívül, a nagy jegenyék alatt leszáll, a lovat bokorhoz
köti, maga átlép a kert árkán, s megy tovább lassan, óvatosan és
gondolkodva, mert még most jutott eszébe, hogy azt se tudja, mihez
kezdjen.</p>
<p>De a véletlen kisegíti a providencziális férfiút.</p>
<p>Megmutat neki egy gyalogszéket, minőt minden béres tud faragni
téli unalmában, a nélkül, hogy azt fel tudná ékesíteni olyan piros
papucskával kettővel, mint a minő a mi gyalogszékünkön
nyugszik.</p>
<p>Az a piros papucska egy pár fehér harisnyára van felhúzva: a
fehér harisnyákat viszont hosszú hálóköntös takargatja. A
hálóköntös is csak övig láttatja magát, többi tartózandóságait
elrejtik egy fiatal cseresnyefa gazdag levelei, melyek között két
fehér kar bujkál idestova minden harisnya nélkül; a fehér karon
felül és túl két kökényszem csillog át a leveleken. Ha ez a két
szem két tőrré változnék, jaj volna annak, a kire szegezve
vannak.</p>
<p>Dína szedi a cseresnyét. Oh az a csúf Dávid bácsi, mit keres itt
ilyen korán?</p>
<p>Dehogy szólna neki, hátha nem is veszi észre. De az áruló
papucs! Semmi nyelven sem beszél, még is elárulja Dínát.</p>
<p>Dávid bácsi tetteti, mintha sohasem látott volna papucsot.
Elmegy a cseresnyefa mellett, ott hirtelen megfordúl és befogja a
leány szemét.</p>
<p>Dínának semmi kedve sincs az ijedséghez, sem a
találgatáshoz.</p>
<p>– Menjen, Dávid bácsi! mintha nem láttam volna. Én most nem
tréfálok, mert… cseresnyét <span class="pagenum"><a name="Page_200"
id="Page_200">-200-</a></span> kell szednem. Atyám kilovagolt,
anyám pedig még nem kelt föl.</p>
<p>– Megyek galambom, megyek, mert sietek. De apádhoz nem jöttem,
sem anyádhoz, hanem tehozzád.</p>
<p>– Én hozzám pedig hiába jött, mert én haragszom Dávid
bácsira.</p>
<p>– Azért mégis csak tehozzád jöttem. Úgy sem látsz többet, hát
láss szivesebben. Eddig sem sokat aggattam nálatok.</p>
<p>– Nem ám, de anyámnak igaza van, hogy minden látogatása kész
veszedelem. Apám akkorát nevetett rá tegnap este, hogy megijedtem
tőle.</p>
<p>– No nem lesz belőle több veszedelem. Hát tudod-e mikor voltam
nálatok először?</p>
<p>– Tudom ám, egyszer délben, mikor iskolát épített.</p>
<p>– Tudod-e, mit mondtam akkor?</p>
<p>Már hogy tudta volna azt Dína?</p>
<p>– Ölembe kaptalak, és azt mondtam, hogy ha még egyszer eljövök,
vőlegényt hozok.</p>
<p>Kell is Dínának a Dávid bácsi vőlegénye! Az is olyan csúnya,
mint a ki hozza.</p>
<p>– Már ahhoz én nem szólhatok. Én csak igéretemet váltottam be;
annak pedig itt a bizonysága.</p>
<p>Előmutatta a kis csokrot. Ez a kis izé gazdáját keresi.</p>
<p>Dína megpillantotta rajta a gyűrűt.</p>
<p>– Kié ez a gyűrű?</p>
<p>– A ki másikat ád helyette. Ennek a gyöngyvirág kórónak, mint
magad is tudod, csak egy rendeltetése <span class=
"pagenum"><a name="Page_201" id="Page_201">-201-</a></span> lehet,
t. i. Dombaynak menyasszonyt keresni. Akarsz-e az lenni?</p>
<div class="figcenter" style="width: 371px;"><a href=
"images/i011hq.jpg"><img src="images/i011.jpg" alt=
"– Vigye hát ezt is!" title="– Vigye hát ezt is!" /></a>
<p class="caption">– Vigye hát ezt is!</p>
</div>
<p>– Majd biz’ én Dávid bácsira bízom a feleletet! duzzogott a
leány, forgatva a gyűrűt a csomón.</p>
<p>– Rám bízhatod, miután a kérdés rám van bízva. Igen vagy
nem?</p>
<p>– Majd megálmodom, addig hagyja itt ezt a kis kórót.</p>
<p>– A gyűrűt is?</p>
<p>– Nem bánom.</p>
<p>– És te mit küldesz helyette?</p>
<p>Dína föltekintett, mintha azon gondolkodnék, mit küldjön? A
cseresnyefának egy ághegye megrakva cseresnyefürtökkel ott
hajladozott előtte. Azt letörte és Dávid bácsinak nyújtotta.</p>
<p>– Ezt.</p>
<p>– De kedves leányom, én sem hoztam csupaszon a kórót. Nem kötnél
te is valamit a nyelére ennek a buzogánynak? Különben el sem
hiszik, hogy szív adta szívnek szivesen.</p>
<p>– Vigye hát ezt is! szólt Dína, lehúzván ujjáról egy piros köves
gyűrűcskét.</p>
<p>Akkor kapta a kosarat és elfutott, ott hagyva Dávid bácsit a
cseresnyefa alatt.</p>
<p>Dávid bácsi vágtatott vissza a békeelőzményekkel.</p>
<p>– Itt a válasz! – szólt kényesen lépve be Dombayhoz.</p>
<p>– Dína küldötte? – kérdé reszketve Dombay, a mint a
cseresnyegalyon megpillantotta a gyűrűt.</p>
<p>– Igen. És bánja még ön, hogy Kondorra csaltam?</p>
<p>– És szülei? <span class="pagenum"><a name="Page_202" id=
"Page_202">-202-</a></span></p>
<p>– Ej! ne törődjék a szülékkel. Nevezzen ki engem megbizottjának,
egyszersmind adjon arról elismervényt, hogy tőlem semminemű
kártérítést nem követel, a miért Kondorra juttattam.</p>
<p>– Két kézzel! – felelt vidáman Dombay, s leült megírni az
igazságlevelet.</p>
<p class="center">*</p>
<p>Ez alatt nyolcz óra elmult a nórimbergain, melyet Ábel úr
minduntalan előhúzgált. Szeretné már ha elvégeznék, mert el talál
szökni a raj.</p>
<p>A három úr nyugtalanul várja a negyediket az erdősaroknál.
Lőrincz úr harmadszor veri ki pipáját, hogy a negyedik énekre
gyújtson, a mi arra mutat, hogy a dohányt erősen szívja: ez viszont
arra, hogy Lőrincz úrnak füstöl a feje.</p>
<p>Mert igaz ugyan, hogy deák korában nem egyszer vívott
párbajokat, de azok csak amolyan emlékek voltak, mint hajdan
Ivanhoe idejében; nem is lóhátról, hanem gyalogszerrel, és nem is
buzogánynyal, hanem széklábakkal egyenlíttettek ki. De bolond is az
ember, a ki szánthat-vethet, s ha épen verekedő kedvében van, ott
vannak a béresei, a kiket levasvillázhat; osztán nem elégszik meg
ezzel a csendélettel, hanem keztyűt húz csak azért, hogy oda vágja
a hozzá hasonló parasztnak.</p>
<p>– Azután miért? Hiszen ha minden komisz embert, a ki egy
becsületes embert bolonddá tesz, imposztornak bélyegzünk, akkor
Csont Ábel egyebet se csináljon, csak buzogányokat áskáljon. Üsse
meg a magas mennykő a találmányával együtt. Soha <span class=
"pagenum"><a name="Page_203" id="Page_203">-203-</a></span> sem
látom többet a feleségemet. Agyonverem azt a kótyalagos sógoromat,
akkor becsuknak nem is Kufsteinba, hanem Illavára. Ahun ni, jön is
már. Hogyan szakaszszam én be ennek az embernek a fejét, mikor
sógorom? Már mindegy, benne vagyunk.</p>
<p>Ihárosi odalépett.</p>
<p>– Várakoztattam magamra, – mondá, – de az embernek rendbe kell
hozni mindent, ha nagy útra indul. Készen van minden, Ábel?</p>
<p>– Készen. Itt a susták. Felhajítom, fej-e vagy irás? A nagy
bolondé lesz írás, a nagyobbé a fej. A ki felül esik, az választ
buzogányt.</p>
<p>– Megállj, legnagyobb bolond! – szólt neki Mecseki. – Tartsuk
meg a szabályokat. Mielőtt a két lovag elindulna a véres útra, a
segédeknek kötelességük megkisérteni a békés kiegyenlítést.
Gondolják meg uraim, hogy önök találkozása sokkal komolyabb, mint
az ok, mely azt előidézte. A fegyvernem, melylyel végeznek, a
legvégzetesebb. Pisztolylyal egy lövés, karddal az első seb
befejezi a vitát: könnyű sebbel vagy anélkül, ölelkezés a vége,
halál ritkán. De buzogánynyal! Itt csak két eset lehet, két
szélsőség; túltragikus vagy túlkomikus, de mindkét esetben halál. A
buzogánynyal lehetetlen nem találni, s nem elég az első seb, mert
az első ütés után az ember nem ura magának, hanem addig bunkózza
egymást, míg agyon nem veri. Ez fizikai halál, és ez még nem is
baj. De úgy fordul, morális halál lehet belőle, mert a paripa és az
életösztön nagyon jó eszközök arra, hogy az <span class=
"pagenum"><a name="Page_204" id="Page_204">-204-</a></span> ember
kereket oldjon, ha szorúl a kapcza, s akkor lesz belőle országos
nevetés. Egy párbaj, a hol ostorhegyet futnak buzogánynyal! Azután
miért? Azért, mert az egyik rászedett valakit, a ki a másiknak se
inge, se galléra. Segéd létemre tartózkodom itéletet mondani a tény
fölött, de annyit mégis legyen szabad megjegyeznem, hogy ezen
párbaj által érzékenyen megsértetik az, a kiért Ámbár úr boszút
akar állani. Hát micsoda Dombay úr? Gyermek vagy öreg ember?
Matrona vagy hajadon? Egyik sem, hanem férfi, még pedig a mint
megmutatta, bátor férfi, a ki nem köszöni meg az ilyen védelmet. Az
én nézetem tehát az: Lőrincznek nincs joga lándsát törni Dombay
nevében s nem volt oka megsérteni Dávidot. Kötelessége visszavonni
a sértést s ez az ő jellemére nem fog homályt vonni.</p>
<p>– A mit mondottam, mondottam – szólt állhatatosan Lőrincz úr s
felvette a buzogányt.</p>
<p>– Végezzünk.</p>
<p>– Még nem. Hátra van még egy módja a kiegyenlítésnek. Ismétlem,
nincs joga Lőrincznek más férfi helyett elégtételt venni annak
engedelme nélkül. Még azt sem tudjuk, sértve érzi-e magát Dombay?
Kérdezzük meg hát őt magát, ha Ihárosi eljárására nézve egy
értelemben van-e Lőrinczczel? Ha igen: akkor végezzetek. Ha nem:
akkor te Lőrincz ok nélkül követted el a sértést és
visszavonod.</p>
<p>– Ez esetben kész vagyok.</p>
<p>– És te Dávid elfogadod ezt az elégtételt? <span class=
"pagenum"><a name="Page_205" id="Page_205">-205-</a></span></p>
<p>– El.</p>
<p>– Mi tehát megyünk Dombayhoz Ábel bácsival.</p>
<p>– Felesleges lesz odafáradnotok, – szólt Dávid. – Én magammal
hoztam, a mire szükségetek van.</p>
<p>Kivette kebléből az irást és Mecsekinek nyújtotta.</p>
<p>– Olvasd.</p>
<p>Mecseki átvette és olvasta:</p>
<p>«......... Mely szerént én alólirott, minden kénszerítés vagy
rábeszélés nélkül, csupán szívemtől indíttatva kijelentem, hogy
teljes tudatával bírok azoknak az előzményeknek, melyek által
Ihárosi Dávid úr az én Kondorra jövetelemet eszközölte; továbbá,
hogy én Ihárosi úrnak eljárását nemcsak nem neheztelem, hanem épen
ezért őt azon kevesek egyikének tekintem, a kik által a Gondviselés
boldogságomnak s reményeimnek olyan alapjait vetette meg, melyeket
semmi mással fel nem cserélnék, melyekért nevezett úr iránt örök
hálára vagyok kötelezve».</p>
<p>– Ha így van a dolog, – szólt Lőrincz úr könnyűlt kebellel, –
akkor…</p>
<p>– Megállj, Lőrincz, még ne tedd le a buzogányt, mert rosszabb
lesz, ha újra föl kell venni. Gondolhatod, hogy Dombay nem úgy
álmodta meg, hogy ezt azt elismerést nekem kiadja. Én elmondtam
neki mindent, és bocsánatát kértem, úgy a mint a tiédet nem kérném
soha. Természetesen nem azért, hogy a párbajt megelőzzem, hanem
egészen más okból, a mit mindjárt meg fogsz tudni. Teljesen
<span class="pagenum"><a name="Page_206" id=
"Page_206">-206-</a></span> jóvá akartam tenni, a mit sorsán
rontottam s ez félig már sikerült. Most téged kérlek, fejezd be a
másik felét, azért azután beverhetjük egymás fejét. Én láttam,
tegnapelőtt este, hogy leányod sírva fakadt, a mint az én
diplomácziám történetét hallotta. Ebből azt következtettem, hogy
Dína nem gyűlöli Dombayt s ha lehetne, kész volna itt apját
helyettesíteni a bosszúállásban. Én tehát mielőtt idejöttem volna,
megszámoltam az élettel, bizonyságom Dombaynál letett
végrendeletem; megszámoltam Dombayval, bizonyságom rá a felolvasott
elismervény; megszámoltam Dínával, bizonyságom rá egy szép
cseresnyegaly és annak a szárán egy piros köves gyűrű…</p>
<p>– Gyűrű? Micsoda gyűrű?</p>
<p>– A mit Dína küldött tőlem Dombaynak cserébe.</p>
<p>Lőrincz úr elámúlt. Nem azon, hogy míg ő a csatatéren várja
ellenségét, ez addig házát veszi ostrom alá s rabolja meg álnok
praktikával. Nem. Az jutott eszébe, hogy miért is adott ő ki a két
derék kérőn? Miért is lett ő Dombay lovagjává? Itt a világos ok.
Hiszen tudta és akarata ellen úgy megszerette azt az embert, hogy
most, bár haragudni kellene, kéntelen örülni a Dávid
vallomásain.</p>
<p>– Nos tehát beszélj Ámbár Lőrincz. Visszavonod-e? – sürgeté
Dávid.</p>
<p>– Nem vonom vissza, Dávid! – felelt Lőrincz úr, földhöz vágva a
Chuntu vezér reliquiáját. – Ismétlem, hogy te egy körmön font
imposztor vagy. Üssön meg a kő, most meg a leányomat tetted
bolonddá. <span class="pagenum"><a name="Page_207" id=
"Page_207">-207-</a></span></p>
<p>Kezét nyújtotta Dávidnak, a mit az megrázott emberül.</p>
<p>– Hanem ha elkezdted, végezd is be. Mert én kimondom, hogy addig
nem megyek haza. Mit szól rá az asszony?</p>
<p>– Az ám. Ez nagy baj. Tudod mit? Arra valók a segédek, intézzék
el ők.</p>
<p>Akkor a segédekhez fordult és hivatalos hangon utasította őket:
«Csont Ábel és Mecseki Tamás urak a szóban forgó ügyben követendő
eljárás megállapítása végett kiküldetnek az erdőbe. Véleményes
javaslatuk még a gyűlés tartama alatt beváratván.»</p>
<p>A küldöttség eltávozott, a két ellenfél pedig leheveredett a
pázsitra kiszívni a békepipát, egyik a dohányt, másik a taplót
szolgáltatván a béke művéhez.</p>
<p>A küldöttség visszatérvén, előterjesztette szóbeli jelentését,
mely szerint legtanácsosabb lesz testületileg jelenni meg az
asszony előtt; ebédre ott marasztaltatván lehető étvágygyal
megdicsérni a gazasszonyi erényeket; fekete kávé felé
nyilvánosságra hozni a titkot, melynek tolmácsául ott a helyszinén
Mecseki úr ki is kiáltatik, mint ékesen szóló férfi és az asszonyok
nyelvén értő.</p>
<p>A négy lovag lassan léptetett hazafelé, mintha szeretnék, hogy
minél később érkezzenek meg. Mecseki úr a mondókájával van
rendkívül elfoglalva; Dávid úr izzad, mert ő a főbűnös, s csak az
vigasztalja, hogy még nagyobb bűnös is van nála, a ki leghátul
bandukol. Így sereg-vezetőnek Ábel úr marad, a kinek nincsenek öreg
gondjai. <span class="pagenum"><a name="Page_208" id=
"Page_208">-208-</a></span></p>
<p>De csak a major bejáratáig. Ott megállítja lovát.</p>
<p>– Eredj elől Mecseki, te vagy a legszebb legény köztünk. Te légy
a caduceator.</p>
<p>Mecseki bátran előrerugtatott, de csak visszahőkölt, a mint
Ámbárné asszony bosszúálló alakja egy poroló seprűvel megjelent a
tornáczon.</p>
<p>– Várom az urakat! Kerüljenek csak beljebb.</p>
<p>A négy bűnös szorongó kebellel sunnyogott a tornácz felé. Lesz
most kurucz-táncz. Azt hitték, hogy a buzogány-párbajnak vette
neszét az asszony. De csakhamar tapasztalták, hogy itt még nincs
tudomás Chuntu és Buthemer vitézekről.</p>
<p>– Dávid sógor pedig be ne lépjen, mert nem akarom, hogy a ház
ránk szakadjon. Mit keresett nálunk ma reggel?</p>
<p>– Én, kedves húgom? Egy pár szem cseresnyéért léptem be a
kertedbe, olyan szépen pirosodott ki az útra, nem állhattam meg,
hogy ne szakaszszak. Becsületemre, nem volt több egy kis
galyacskánál. Hát már azt is sajnálod?</p>
<p>– Szörnyűség az, a mi bolondokat elkövet velünk a sógor. (Ne
tátsd a szádat, te kormos, hanem lódulj a konyhába, koppaszd azt a
libát.) Hanem azt megmondom, hogy innét ki nem megy, míg vissza nem
viszi a gyűrűt annak, a kitől hozta… Dína, gyere ki Dína!</p>
<p>Dína előkerült összedugott kezekkel és kipirult orczákkal.</p>
<p>– Hol az a gyűrű?</p>
<p>– Itt van anyám nálam. – De kezeit nem vonta elő. <span class=
"pagenum"><a name="Page_209" id="Page_209">-209-</a></span></p>
<p>– Add ide…</p>
<p>Dína kénytelen volt elővonni a kis kezeit. Balközép újján volt a
bűnjel, csakhogy igen szoros; bármily könnyen forog, nem birja
lehúzni.</p>
<p>– Ne vesződj vele lányom! – mondá Lőrincz úr. – Ha neked szép az
a gyűrű, hagyd ott, a hol van.</p>
<p>Dína apjához menekült az anyai feddőzés ellen. Az apa gyöngéden
eltakarta a keblére hajoló főt. «A te ifjúságodnak legyen vezére a
te Istened.»</p>
<p>Az asszony még tartotta magát. (Ne gondolják, hogy a lánya olyan
kivető.)</p>
<p>– Én nem bánom, de azt megmondom, hogy elmenjen innen; keressen
magának tisztességes ekklézsiát s nekem itt ne lévitáskodjanak.</p>
<p>– De kedves anyám! – védte a leány – én el nem hagyom a mi
pusztánkat, hogy esztendőben egyszer lássam az anyámat.</p>
<p>– Jó! Hát maradjatok itt. Lakjatok nálunk; fogjátok meg az
ekeszarvát és túrjátok a földet.</p>
<p>– De, kedves anyám, olyan gyönyörű kertünk lesz, hogyan hagyjuk
el azt? Meg azt a szép ákáczerdőt, a kit Ábel bácsi ültetett?</p>
<p>Ábel bácsit szívén találta a leány.</p>
<p>– Persze hogy én ültettem; tudtam én már akkor is, hogy kinek
ültetem. Ott laktok kettecskén, eszemadta. Én vagyok itt a
főgondnok, papnak papnénak én parancsolok, nem a te anyád.</p>
<p>– Lelketek rajta! – mondá Lőrinczné. – De hát szóljon már az a
pap is vagy mi! Hadd halljam; <span class="pagenum"><a name=
"Page_210" id="Page_210">-210-</a></span> mert én ennek a Béliál
fiának addig se hiszek, míg egyet pislant.</p>
<p>– Ha csak az kell, kedves hugom, – felelt a Béliál fia s újra
kengyelbe lépett – hozom mindjárt vasba verve.</p>
<p>Egy óra mulva már ott volt Dombay, és az asztal körül sürgölődő
Dínával próbálgatták, hogyan venné ki magát, ha két nem-atyafi
személy azt merné egymásnak mondani: «te.»</p>
<p class="center">*</p>
<p>Két hét múlva megjelenik az öreg esperes, a kit valami kiváló
tisztre méltóztattak a nagyravágyó szülék és a ki megáldja Dínát
Isten nevében, igaz szíve szerint, a nélkül, hogy Petőfiből avagy
Tompából előlegesen megleczkézné. Így aztán könnyű esküdni,
gondolja magában az a fiatal menyecske, a ki a templomszenteléskor
olyan nagy czenzura után tehette le a hitet.</p>
<p>Ott van az egész puszta minden Mámögje, Minekája és
Kikőhúznyija. Az ákáczerdőben hosszú asztalok vannak terítve.</p>
<p>Még néhány nappal is ezelőtt nagy meghasonlás volt a pusztában a
miatt, hogy Lőrincz úr maga akarta kitartani a lakodalmat.
Természetesen csak válogatott vendégek körében. Sikerült azonban
Csont Ábel bölcseségének más útra téríteni a jámbor örömapát, hogy
ha papi familiába keveredett, hát tartsa meg a rendet. A pap
lakodalmát az ekkla tartja ki, honnét nem maradhat el sem szolga,
sem szabados. Ezért van jelen a puszta apraja-nagyja. <span class=
"pagenum"><a name="Page_211" id="Page_211">-211-</a></span>
Pátróiné nagyasszony számos liba és pulyka árán megvásárolja
magának a házi-asszonyi méltóságot. A becsületes Dávid egy hordó
boron a pinczekezelést. Ábel úr ingyen jut a násznagyi tiszthez és
a menyasszony-tánczhoz, melyet el is jár olyan vidáman, hogy a
könnyei hullanak. Mecseki úr ugyanezen megtiszteltetést néhány
ragyogó toaszttal hálálja meg. Dávid úrnak elég volt a
kezdeményezés és útegyengetés dicsősége, a befejezés örömét másnak
engedi át és semmi szerepet nem vállal (mivel az egy pár birkába
kerülne). A Mámögök és Minekák letesznek jelszavukról s a
«Mámög»-öt «Hogy volt»-tal cserélik föl a mai alkalomra. Egyedül a
Kikőhúznyiak maradnak meg következeteseknek, a mik voltak s ha
valamelyik akaratos leányzó húzatja magát a tánczra, rákiáltanak a
szemérmes legényre: «Ki kő húzni! Ne kiméld!»</p>
<p class="center">*</p>
<p>És az az egészséges vállas úr ott a méhes előtt abban a
porkabátban, a kit évről-évre csalogatnak a fényesnél fényesebb
egyházak, de a ki, – egy tekintettel tanácsot kérve attól a kis
karcsú toronytól, melyet ő ültetett a szent hegyre; azoktól az
árnyékozott serpentinektől, melyeknek útját ő egyengette ki;
azoktól a bokroktól és lugasoktól, a melyeknek minden ágacskája az
ő szemei előtt és az ő kezeinek melege alatt fejlődött ki, – minden
csalogatásra nem-et mond; de a ki nem utasíthatja el magától azt a
megtiszteltetést, melyben az egyházmegye részesíti az által, hogy
mindjárt előljáróban <span class="pagenum"><a name="Page_212" id=
"Page_212">-212-</a></span> második aljegyzővé választja: nemde,
nem ugyanazon Dombay Máté-e, a ki évekkel ezelőtt azt a
kétségbeesett naplót megkezdette?</p>
<p>És nem Dínának neveztük-e mi régebben ezt a telt idomú,
kökényszemű asszonykát, a ki ime kegyetlen fenyegetődzéseket intéz
egy fiatal ákáczfa ellen, melynek ágai között valami gézengúz
foglalt megközelíthetetlen állást? A ki ime évről-évre pörbe száll
Ámbár Lőrincz úrral, hogy a konvencziószéna szűken van mérve és
fekete is, azonkívül sásas is, tehát erre ráadás jár, másik húsz
petrencze és egy fias tehén, meg három bárány. A szegény ember
egész koldussá lesz, míg ki birja fizetni a papját! A ki ime
cseresnyeéréskor felkél a nappal és átmegy az Ámbárék kertjébe,
feláll egy gyalogszékre és megrabolja a cseresnyefát, míg a fa
alatt egy busa kis leányka, a kinek a füle tele van már aggatva
cseresnyefüggőkkel, türelmetlenül követeli a maga részét? Nem
Dínának neveztük ezt?</p>
<p>És nemde nem Csont Ábel, Mecseki Tamás, Ihárosi Dávid, Ámbár
Lőrincz, becsületes Dávid zsidó, Dámán atyafi, Talpárdi nagysága,
éltes Mineka stb. stb. uraknak neveztük-e mi azokat az urakat, a
kik vasárnap délutánonként az Ábel úr ákáczosát tisztelik meg
látogatásukkal? Nem ez-e az ő kaszinójuk? Nem itt pipázgatnak, nem
itt beszélgetnek, nem itt vitatkoznak, sőt oh botrány! nem itt
savanyúvizezgetnek-é ők, a nélkül, hogy a papnak terhére volnának
vagy a papnénak, a ki maga is közéjük telepszik néha a busájával?
Nem itt ugratják-e Dávid urat az erkölcsi támogatásért?
<span class="pagenum"><a name="Page_213" id=
"Page_213">-213-</a></span></p>
<p>A mire Dávid úr azt mondja, nem kell őtet félteni, ott lesz ő, a
hol kell. Csak néha, midőn elborozgatnak, kivakkant annyit, hogy ő
tőle egyéb nem telik erkölcsi támogatásnál, mert neki két leánya
van; egyiknek Ámbár Dína a neve, a másikat úgy hívják, hogy kondori
szent ekklézsia. Bizonyság erre az a bizonyos végrendelet.</p>
<hr class="chap" />
<div class="chapter"></div>
<p><span class="pagenum"><a name="Page_214" id=
"Page_214">-214-</a></span></p>
<p><span class="pagenum"><a name="Page_215" id="Page_215"><br />
-215-</a></span></p>
<h1>PATAK BANYA</h1>
<p class="center">(Szegény emberek tragédiája) <span class=
"pagenum"><a name="Page_216" id="Page_216">-216-</a></span></p>
<p><span class="pagenum"><a name="Page_217" id=
"Page_217">-217-</a></span></p>
<h2>I.</h2>
<p>Mikor az asszony túlhaladta már a hatvanat, kezd a korábbi neve
kiveszni a forgalomból és elkezdik egyszerűen csak <i>szülé</i>nek
nevezni, vagy pedig <i>banyá</i>nak. E két czím közűl a melyiket
ráruházza a közvélemény, azt viselnie, illetőleg tűrnie kell, mert
ezt senki le nem veszi róla. És e czímosztásban annyira választékos
a közszokás, hogy a ki egyszer <i>szülé</i>-vé lett, azt sohasem
említi <i>banyá</i>nak, s viszont a <i>banyát</i> sohasem mondja
<i>szülé</i>nek, ha csak otromba hízelkedésből nem. Így Bárdos
István szomszédom éltes feleségét senki sem nevezi Bárdos Istvánné
asszonynak (az emberségtudó mesteren kívül, a ki ilyen tyúkászás
által akarja magát a predikátor rovására megkedveltetni) hanem
egyszerűen Bárdos szülének; viszont Csebres Mihály komám élemedett
napaasszonyát senki sem mondja néhai férje nevéről Mózsi
Andrásnénak (még a mester sem), hanem rövid úton a gazda nevéről
Csebres <i>banyá</i>-nak.</p>
<p>Egészen különböző két lény: <i>szüle</i> meg <i>banya</i>. Nincs
a két név viselőiben semmi közös erkölcs, mint magában a két névben
nincs egy közös betű.</p>
<p>A «<i>szüle</i>». Ez korábban kél a tehéncsordásnál,
<span class="pagenum"><a name="Page_218" id=
"Page_218">-218-</a></span> úgy hogy mire a tehéncsordás tülkölni
kezd, ő már akkorra nemcsak a teheneket megfejte, hanem az udvart
is kisöprögette. (A ház elejét az utczafelől nem, mivel az a leány
dolga; micsoda ház volna az, a hol leány nincs?) Egymásután adja
számon a pásztoroknak a jószágot, a tehenet, a borjúfélét; de az
utczaajtóban meg nem állapodik, csak mikor a kanász kezd hajtani.
Mikor ez már a harmadik szomszéd előtt jár, akkor a <i>szülé</i>nek
is ki kell lépnie az utczára, nehogy Miska kanász ellenőrzetlensége
érzetében, megint elkezdje azt az éktelen káromkodást, melynek
tudományát Zsitváról hozta magával. Miska kanásznak ez a lakat
egész napra elveszi a kedvét; meg sem mer mukkanni, de nem is
köszön ám a <i>szülé</i>nek, hanem csak magában szidja a vén
tüskére valót (azért mégsem «banya»), a ki miatt az ember ki sem
káromkodhatja magát éhomra igaz szíve szerint. Az öregapám látta,
hogy a csürhét énekszóval hajtsák ki!</p>
<p>Mikor Miska káromlástalanul elhajt a harmadik szomszédig, onnan
visszatekint s látja, hogy a <i>szüle</i> nincs már a kis ajtóban,
akkor egy lélekzettel kiadja mindazt, a mi a hosszú tűrtetés alatt
felgyűlt benne, de azt már a <i>szüle</i> nem hallja; ő már a
konyhában rakja a tüzet, forralni a hízók ételét. Ez alatt a
szobában csendes zsongás keletkezik; a gyerekek felébredtek, a
férfiak járnak ki és be, végre távoznak munkára. A menyecske
megmosdatja, megfésüli, felöltözteti gyermekeit: ez az ő dolga. –
Távol legyen azonban, hogy most már <span class="pagenum"><a name=
"Page_219" id="Page_219">-219-</a></span> szabad volna a világ
Sárikának és Jánoskának, míg a <i>szüle</i> kezein keresztül nem
mennek. A szüle egymás mellé állítja mindkettőt, elmondja velök a
reggeli imádságot «<i>Úr Isten én mennyei szent atyám!</i>», azután
a szüleinkért és tanítónkért való könyörgést «<i>Mennyei atyám az
Úr Jézus Krisztusban!</i>» Azt bizony; nem is ám holmi versbe
szedett sületlen rigmust, kiről azt sem tudja az ember, miféle
emberi találmány: búcsúsok hozták-e Gyűdről, vagy a vaiszlói poéta
eszkábálta. Mikor az imádságnak vége van, akkor a két gyerek megint
visszakerül az anyai hatóság alá, mely egy-egy karéj kenyérben
nyilatkozik; ezt az anya sajátkezűleg helyezi el Sárika kosarába és
Jánoska czifra vászon szeredásába, mely nem madzagra van fűzve,
mint a zsellérgyerekeké, hanem kétujjnyi széles fekete szíjjra; a
szíjjnak egyik vége keskeny szálakra aprózva fityeg le két arasznyi
hosszaságban, – mérve Jánoska arasztjával. A «csak kenyér»
egyáltalában nem lázítja fel a két gyereket. Oh ők tudják jól, hogy
még egyszer a «<i>szülike</i>» kezein mennek keresztül, és úgy is
van. A <i>szüle</i> rájok támad. Hát ti nagy behemótok! kenyérből
akartok tanulni az iskolában? Hát a könyv hol van? Nézze meg az
ember! Hoczczi! Már ekkorra a tarisznya ki van akasztva a Jánoska
nyakából, és a Sárika kosarával együtt az ablakhoz vitetik. Ott a
szüle elhelyezi bennök a zsoltárt és a Hübnert legeslegalól, hogy
ki ne essék, mert ebben a két könyvben van a szegény ember
gyerekének egész útravalója a földi életen át a mennyeire; az öreg
kátét <span class="pagenum"><a name="Page_220" id=
"Page_220">-220-</a></span> csak úgy fogják tanulni, ha jó fejök
lesz. A Hübnerre jön a kenyér, a kenyérre egy takaró ruhácska és
úgy aztán tarisznya és kosárka visszaakasztatnak illetőségi
helyükre. A két gyerek szaladna most már ész nélkül, de a
<i>szüle</i> szava még egyszer útjokat állja. «Ökör ment el
keetektűl?» még egyszer vissza kell sompolyogni kézcsókolás végett.
Már most szabad a világ egész az iskoláig. A <i>szüle</i> titkon
utánok lopózkodik s nagy megelégedéssel szemléli a kerítés nyílásán
keresztül, a mint a két gyerek leül az ablak alatt, megnézni mi van
a Hübner alatt, mert hogy a szülike puszta kenyérrel nem ereszti
őket útnak, az a napnál világosabb. Mi van! De ki tudná azt
kitalálni, bírjon bár sokkal több tapasztalással mint Jánoska, vagy
élesebb szemekkel mint Sárika. Oh az a csontos kéz, – mely olyan
erősen meg tudja húzogatni az ember torkát, mikor fáj, – a
<i>szülike</i> keze kifogyhatatlan. Nyáron cseresznye, szilva,
körte; őszszel szőlő, berkenye, lasponya, a mit somogyi
asszonyoktól kenderért cserélnek; dió, mogyoró, tepertő, sült tök,
meg az a drága édes körte télen; egy-egy főtt tojás tavaszszal,
vagy pattogatott kukoricza, fehér mint a gyolcs; sőt hihetetlennek
látszik, de való igaz, hogy néha még szentjánoskenyér, sőt egy pár
kerek füge is lapul a Hübner alatt; mivel van egy kránicz
ismerősük, a ki nálok szokott szállásolni, s ha meggyűlik a pénze,
azt is ott hagyja letétben tavaszig. Aztán a <i>szülike</i> olyan
leleményes, hogy két nap egymásután soha sem ád egyfélét, hanem
mindig váltogatja. <span class="pagenum"><a name="Page_221" id=
"Page_221">-221-</a></span> Néha, mikor már semmi sem mutatkozik és
Jánoska türelmetlenkedik: hát ímé jön ám be ajtón a két nagy ordas
macska, mind a kettőnek egy-egy piros alma a nyakába czérnaszálon.
Egyik a Jánoskáé, másik a Sárikáé. Hisz’ az látni való, hogy az
almát a macskák hozták s bizonyosan a padlásról, mivel sokat járnak
oda; ezen körülményből azt következteti Jánoska, hogy a többi jó is
onnét kerül mind. Csak ő tudná, hol áll! Egyszer fel is merészelt
vetemedni, összekeresett kasokat, ereszaljakat, de a kémény mellé a
csepűs szekrénybe nem mert nyúlni, mivel ott bőregér van s megcsípi
az ember ujját.</p>
<p>Mikor megszámlálják a kapott mogyorót s az osztály ellen semmi
egyéb kifogás nem támad annál az egy lyukas mogyorónál, mely a
Jánoska birtokában találtatik, de a melyet Sárika azzal egyenlít
ki, hogy a magáéból egyet, mely nem lyukas, csak egy kicsit
töpörödött, odaad Jánoskának s még rá a lyukast is nála hagyja,
megköttetik a béke. Nem úgy ugyan, mintha Jánoska nem tudná, mi
lakik a töpörödött mogyoróban, világért sem! Jánoska sokkal
élelmesebb; hanem reméli, hogy a két rossz mogyorón egy szem jó
aszalt szilvát cserélhet s így még nyer rajta. Azzal a két gyermek
megindul az iskola felé kézenfogva, mint jó testvérekhez illik, és
egyszerre köszönve nagyot (nem úgy, mint azok a butú városi
gyerekek) minden embernek, mint jó iskolásokhoz illik és a mint ezt
az azon időbeli népiskolai törvény első és utolsó §-a rendeli.
<span class="pagenum"><a name="Page_222" id=
"Page_222">-222-</a></span></p>
<p>De én nem Jánoska és Sárika mivoltát, hanem a <i>szülé</i>-ét
akarom ismertetni. Tehát a <i>szüle</i> mikor a két gyermeket
szemeivel elkísérte egész az iskola korhadt deszkákból tákolt
(micsoda iskola volna az, a melynek jó kerítése van és hogy lehetne
akkor a mester udvarát megkülönböztetni a tiszteletesétől) – tehát
az iskola – ismétlem – korhadt deszkákból tákolt kerítéséig; maga
is befordúl a nagyházba, ott rendbehozza kissé haját, mely
szabályszerűen fehér; öltözetét, mely szabályszerűen fehér; fejét
beköti kendővel, mely szinte fehér; karját is, – hiszen mezítelen
karral csak nem mehet az Isten házába – letakarja egy nagy fehér
kendővel; így az egész <i>szüle</i> fehér mint a hó; az ifjabbak is
fehérben járnak, legfeljebb kötényük színes; de a tisztesség színe
és a gyászé minálunk az egész fehér. Mikor haza jön az
isten-házából, lát dolga után és többé nem megy ki az utczára,
hanem ha éneklő koldús áll meg az utczán, a ki helyébe várja az
alamizsnát, ahhoz még kiszalad egy tányér liszttel; sőt ha a kémesi
koldus jön, az még zsiradékot is kap, mivel olyan szépen tudja
énekelni:</p>
<div class="poem">
<div class="stanza"><span class="i0">«Azért hozzád szívemet
emelem,<br /></span> <span class="i0">Cselekedjél irgalmasan
velem.»<br /></span></div>
</div>
<p>Az ének aztán nem megy ki a <i>szüle</i> fejéből, egész nap
énekelgeti:</p>
<div class="poem">
<div class="stanza"><span class="i0">«Azért hozzád szívemet
emelem,<br /></span> <span class="i0">Cselekedjél irgalmasan
velem.»<br /></span></div>
</div>
<p>Néha megesik, hogy megint látják déltájon, a <span class=
"pagenum"><a name="Page_223" id="Page_223">-223-</a></span> mint
megy az utczán valahová, egy szakajtó ruhában valamit rejtegetve.
Akkor mindenki azt kérdi: vajjon ki a beteg? A Bárdos szüle ebédet
vitt valakinek. A merre jár, a gyerekek rákiáltoznak: «Szülikém,
hová megy keed?» A <i>szüliké</i>nek minden ilyen kis kiváncsi
számára van egy-egy jó szava, néha egy-egy almája, vagy egy kis
aszalt cseresznyéje. Néha lemegy a rétre is, ha nem hordta-e el a
kis libákat a vadó? Akkor az egész libapásztor népség
hozzágyülekszik a panaszával. A <i>szüle</i> törvényt tart és
igazat ád mindenkinek. Ha cselédei hazakerülnek a munkáról, megint
csak ő várja őket, meleg ételre, néha egy kobak borocskára is. Egy
cseppet meg nem inna nálok nélkül. Mikor a férfiak vacsorához
ülnek, a gyerekek akkor mondják az esteli könyörgést a <i>szüle</i>
vezénylete alatt: «<i>Szerelmes atyám az Úr Jézus Krisztusban</i>.»
Sokszor megtörténik kivált Jánoskán, hogy imádság közben el is
alszik. De a kegyetlen <i>szüle</i> felébreszti. Végig kell azt
mondani hallod egészen, mert látod, a jó isten is egész napot adott
nekünk. Csak olyan hosszú ne volna! Bezzeg jó ám aztán, mikor a
bezáró imádságra kerül a sor:</p>
<div class="poem">
<div class="stanza"><span class="i0">Három angyal fejem
felett,<br /></span> <span class="i0">Egyik őriz, másik
vigyáz,<br /></span> <span class="i0">A harmadik bevisz az örök
boldogságba. Amen.<br /></span></div>
</div>
<p>Ez a legkedvesebb imádsága Jánoskának, mert a hol az Amen
végződik, az ő kóczos fejének ott kezdődik nyugodalma. A
<i>szüle</i> kimegy, sorba nézi az ólajtókat, a kaput, ha be van-e
akasztva (zárni <span class="pagenum"><a name="Page_224" id=
"Page_224">-224-</a></span> ugyan ki elől zárná) és megint csak ő
fekszik utóljára. Még akkor is fejében van az ének:</p>
<div class="poem">
<div class="stanza"><span class="i0">«Azért hozzád szívemet
emelem,<br /></span> <span class="i0">Cselekedjél irgalmasan
velem.»<br /></span></div>
</div>
<p>Ez a «<i>szüle</i>».</p>
<p>Hát a «<i>banya</i>»? A szülével teljesen egyenlő korú és
hatáskörű teremtése az istennek s hasonlítanak egymáshoz, mint a
<i>kelme színe</i> a fonákjához. Korán kel, – vagy talán nem is
alszik soha – legalább a nyelve. Nem is érdemli a nyugodalmat. Nem
is szereti, mert első kakasszókor már talpon van szidni a pásztort,
mért nem hajt már. Egymásután kergeti az öreg és apró jószágot, de
egyiket sem engedi menni szó nélkül. Ha a tehén öklelődzik, a borju
ugrál, a malacz futkároz, mindegyikre van kádencziája. Majd elvisz
az ördög, majd nem veszkődöl! Né te! csúnyuljon meg a párád! vér
essék rád! és több efféle útálatosságok. Ha valami szívszerint való
párra akad, eldarál vele könyörgésig; ha nem akad, visszamegy a
konyhába, először a bodri kutyát piszkafázza meg a mért
lábatlankodik, azután bevágja a konyhaajtót, megint kinyitja, hogy
legyen mit újra bevágni. Az ilyen jó reggelre a férfinép is
felugrál, belevesz a feleségébe s minthogy reggel nem szokás
asszonyt verni, felteszi magában, hogy estére hagyja a számadást. A
<i>banya</i> előre örűl az esteli mulatságnak. S minthogy Sárika és
Jánoska ott is találkozik: a banya előljáróban hátbaveri őket,
azután egy periodusban foglalván gyereket, mestert <span class=
"pagenum"><a name="Page_225" id="Page_225">-225-</a></span> és
iskolát, kijelöli nekik az útat poklok fészkes fenekére. A
Tiszteletest nem meri bántani, mert azért kalodába teszik.</p>
<p>Így szétijesztvén magától minden jótét lelket, következik a
<i>banya</i> legfőbb élvezete, a tyúketetés. Még ez az ostoba állat
is megismeri benne a <i>banyát</i> s csak úgy oldalogva settenkedik
körülötte, mint a ki nem egy szomorú példából tudja, hogy a
vakbizalom lábaiba kerülhet a tapasztalatlan tyúkfiatalságnak. Ne
vetődjék pedig oda a szomszédé! No nem is vetődik: egynapos csirke
korában, már a rosta alatt tudja, mi vár rá, ha oda megy; de a
<i>banya</i> ezzel nem enged kifogni magán. Ha gyilkos kedvében van
a saját tulajdon kendermagos jérczéjére is ráfogja, hogy a másé,
leüti lábáról s nagy patvarkodással átveti a szomszédba. Az mitsem
segít a dolgon, ha szomszédasszony nem ismeri magáénak a deliktit:
azért a banya elpatvarkodik fölötte féldélig.</p>
<p>Most már kimegy az utczára azon borzasan, a mint kikelt az
ágyból; a gyerekek ordítva szaladnak előle az udvarra, vagy
kerűlnek a másik sorra. Kötője alatt rejteget valamit, a ki látja,
azt mondja rá: most viszi a Csebres banya a búzát a zsidóhoz
pálinkáért. Ha végig megy a kerten, a menye ültetvényeit tőben
megemelgeti, hogy kifonnyadnak; a szegény menyecske sír-rí, hogyan
vesz csizmát a fiának. Ha lemegy a rétre, libapásztorok sivalkodva
szaladnak szét, kergetik a gyengelibát, mert a banya, a mint utólér
valami falkát, elkapja belőle a szélsőt, megnézi a talpát és
konstatálja, hogy <span class="pagenum"><a name="Page_226" id=
"Page_226">-226-</a></span> az az ő jegyében van. A banya lúdja a
hány, annyiféle jegyben van. Télen is tud ő mulatságot szerezni
magának. Csak azt várja, hogy menye kifordúljon, menten egyet
csavar a rokka farkán és a menyecske nem tudja eltalálni, mi a baja
ennek a pörgőnek. Akkor a banya ráförmed, hogy nem tud fonni.
Szövőszékén összekúszálja a fonalat, akkor árulkodik rá, hogy nem
tud szőni. Párnáiból kilopkodja a lúdtollat; és megtömi
kakastollal; akkor a nyakába borúl a fiának: Szegény fiam! hát arra
neveltelek én téged, hogy tyúktollas ágyat vessen a feleséged!
Megannyi kész veszedelem a szegény fiatal asszonynak. Sohasem
biztos benne, mikor kell kiugrani a házból; alattomos, bizalmatlan
lesz; a gyermekek gyanakodók, árúlkodók. Ez aztán így megy a
családban nemzedékről-nemzedékre, míg ki nem pusztúl. Óh a banya
tud <i>rontani</i> még halála után is. Álnoksága vérből-vérbe
plántálódik át harmad- és negyediziglen.</p>
<p>Ez a <i>banya</i>. Másutt ezt boszorkánynak hívják és néki
tulajdonítanak mindenféle nyavalyát, sebet, tályogot, jégesőt,
forgószelet; de mi már nem hiszünk a boszorkányokban. Boszorkány
nincs, hanem <i>banya</i> akad minden faluban.</p>
<p class="center">*</p>
<p>Már most oda nézzetek. Ahol jön a Patak banya; épen most lépett
át a kert gyepűjén és a <i>gyalogútra</i> tér, mely a búzavetések
közé visz.</p>
<p>Mit beszéltek ti a ti vasútaitokról és azokról a vörös szemű
szörnyetegekről, melyek azon a két <span class="pagenum"><a name=
"Page_227" id="Page_227">-227-</a></span> keskeny sínen éjjel és
nappal lótnak-futnak fel-alá, mint az átkozott lélek, mely
elveszett üdvösségét keresi? Az a lihegés, melyet az elől járó
szörnyeteg tesz, a ti korotok nyereség és élvezet utáni vágyát
fejezi ki. Kész mindent összezúzni, a mi őrült rohamának ellene
áll. Hát a ti kátyus, döczögős országútaitok, melyeknek poros,
sáros, fojtó, tikkasztó prózája kieszi a tüdőt és szemet! Két
kerékvágás van rajta, az egyik a hintóké, másik a fakó szekereké.
Itt-ott nagy otromba kövek, a tengelyek veszedelmei. Amott
nyomorúságos vármegyei rabok sovány kézzel, ormótlan kalapácscsal
tördelik a kemény sziklát kilenczszögletű darabokra. Minden
lépten-nyomon egy elkényszeredett alak, papucsából kiigyekvő
hüvelykekkel; jobbra-balra mértföldről-mértföldre korcsmák,
melyeknek falára kuka piktor mázolta fertelmes fantáziája
khiméráit. A szín alatt ittas, kigyúlt képű fuvarosok… A kapufélfán
statarium, kivégzési hirdetmények – – és az egész aranyfüstös
czivilizaczio, imitt-amott érzékenyen megvedelve.</p>
<p>De nézzétek ezt a gyalogútat, a mint a buzavetések vagy az erdő
csalitja között bujkál, mint egy kis tündér, a ki szeret játszani,
de senkit meg nem csal. Szeszélyesen szökken dombról-dombra,
jobbról balra, mégis a legegyenesebb, a minő csak lehet. Gondosan
kerül minden sarat, minden pocsolyát; nem él vissza az emberséggel,
nem követel nagymérvű kisajátításokat, közmunkákat; nem tesz kárt
az egyeseknek, mert nem hosszában, hanem keresztbe szeli a
mesgyéket; pályája rövid és <span class="pagenum"><a name=
"Page_228" id="Page_228">-228-</a></span> keskeny, czélja szerény,
mint a rajta járóké. Nincs szükség útkaparóra, úttöltőkre, mégis
tiszta, egyenes, mintha mindennap felmosnák. Sem por, sem sár
rajta. Azok a tiszta lelkek, kiket a farizeusok bevádoltak a
szombatnapi kalászszedésért, bizonyosan ilyen gyalogúton
jártak.</p>
<p>Ezen megy végig a Patak banya. Egy gyönyörű szép fiatal alak;
délczeg termete egy tenyérnyivel még magasabbnak látszik az egyenes
tartástól. Fején terepély vékás kosár tíz emberre való étellel, de
azért magatartása könnyű és fesztelen. Egyik kezében vizes korsó,
mely már nem fért a kosárba, másikon egy négyéves fiúcska, kinek
előjoga anyjának segíteni, mikor <i>ebédbe</i> megy, mely előjogot
akkép gyakorol, hogy elmaradoz búzavirágot szedni, a mit haza visz
a szülének.</p>
<p>Az asszony egyenlő lépésekben halad előre. Gyönge, fiatal arczán
egy vonás, egy verítékcsöpp nem ül ki panaszra a teher ellen,
melyet emel s mely alatt termete magasúlni látszik. Nyugodt arcza
mintha mondaná: terhet viszek, de nem hajlok meg alatta. (Minő más
kép az, mikor az asszony butyorba kötve czele-czuláját, hátára veti
s arczát a földre sülyesztve támolyog, mint valami dohánycsempész.
Még bot is van a kezében, mint a koldúsnak.)</p>
<p>Alakja teljes harmóniája mindazon szépségnek, melyet az
ormánsági faj kiváló példányaiból lehetne csak összeszerkeszteni.
Sötétkék szemét a távoli rétre szegezi s hogy az erős nézésben meg
ne fájúljon, le-lehúzza szivárványos szemöldökét. <span class=
"pagenum"><a name="Page_229" id="Page_229">-229-</a></span> Ha
paraszt asszony nem volna, azt mondanám, férje után eped, de a
szegény ember akármint szereti egymást, nem ér ám rá az érzelgésre.
Lehet, hogy fáradni is kezd, szeretne mielőbb czéljánál lenni s azt
hiszi, hamarább oda ér, ha meglátja munkásait. Mezítláb jár, mint a
múzsák; de én nem is tudom, minek is bántalmazná azt a harmatmosott
gyalogútat és minek gázolná azokat a lehajlott kalászokat valami
esett állat tisztátalan bőrével, mikor így, ha rugalmas lábaival
rálép, meg sem érzi a gyenge fűszál. Testét hófehér redőzött
ingváll fedi, melyet kebelnek hívnak s a mely kiszámított
ügyetlenséggel igyekszik elrejteni telt idomait. Aztán az a boldog,
nyugalmas, szelíd mosoly ajkain, bizonyosan még akkor maradt ott,
mikor megcsókolta alvó kisdedét; szemei szemérmes nézése, orczái
pirulékony rózsái…</p>
<p>Bizonyára, ha látnád odahaza, mikor kis madarait öltözteti, vagy
imádkoztatja; ha szemlélnéd, mikor téli estéken a szentirást
olvassa házanépének, hogy be se hallik a nagy csetepaté, a mit a
szomszéd banya gerjesztett; ha látnád, mint nyújtja a tál ételt
szegény német vándorló legénynek, mint kérdezi ki, ha él-e édes
anyja és ha él, minek eresztette ily messzi útra…?</p>
<p>Hát még ha látnád, mikor templomba megy. Nincs hóna alatt a
testes gradual; minek is volna, mikor tudja az egészet könyv
nélkül. Hát még mikor énekel a gyülekezet, és az ő szép hangja mint
egy ezüst csengetyű, játszva röpül ki a magasba! Sokszor egyszerre
elhallgat az egész nép, <span class="pagenum"><a name="Page_230"
id="Page_230">-230-</a></span> hogy gyönyörködhessen abban az egy
hangban, a Patak menyecske éneklésében.</p>
<p>Hát még ha figyelemmel kiséred értelmes tekintetét, melyet
predikáczió közben a Tiszteletesre függeszt. Csak néha mozzan meg
szemöldök íve, a mi nála helybenhagyást jelent. Néha végig pillant
a gyülekezeten s egyszerre lesüti szemeit, a mi azt jelenti, hogy
ipamuram, öreg Patak István megint elszenderűlt, pedig mennyire
szégyenli, ha szemére vetik! néha nagy ritkán megkeresi ajkait az
emberszóló mosoly, nyilván ángyomasszony Rákhel leánya miatt, a ki
minden vasárnap úgy meghagyja színét, mintha a forróláz gyújtotta
volna el.</p>
<p>Ha mindezt látnád, el se hinnéd, hogy ezt a szép fiatal
asszonyt, ezt a jó, szelíd, okos teremtést Patak banyának emlegesse
az ötödik embernyom. Szegény! hogyan lehetett volna ő banya, hiszen
meghalt fiatalon, szomorú halállal.</p>
<p class="center">*</p>
<p>Még akkor robotvilág volt, meg dézmavilág. Most, mikor
aratógépek, gyűjtőgépek, morzsoló gépek, cséplőgépek zúgnak,
dörömbölnek, fütyölnek, mintha kárhozott lelkek üvöltöznének, kinek
jutna eszébe, hogy ezelőtt százhuszonhat esztendővel, felséges
Mária Terézia uralkodása kezdetén, mindezeknek a csudagépeknek
helyét a legegyszerűbb kétkarú emeltyűk pótolták. A kétkarú emeltyű
az urasági hajdú rendeletére vállára vette munkaszerszámait, jókor
hajnalban megjelent az urasági réteken, ott elkezdett mozogni olyan
taktusra, <span class="pagenum"><a name="Page_231" id=
"Page_231">-231-</a></span> mint az igazi gép, nem kellett
megindításához tűz, víz, gőz, szén, olaj, kátrány, legfeljebb egy
kis mogyorófa; nem volt rá mérve, hogy hány lóerővel kelljen
bírnia, sem pedig az erő és időarány statáriuma nem függött a feje
fölött. Ez a kétkarú emeltyű volt a jobbágy. Mikor learatta az
uraság búzáját (ez volt a robot), akkor fogott a magáéhoz. Mikor
ezt is letakarította, keresztbe rakta, akkor megjelent a tiszttartó
és minden keresztből kiválasztott két kévét az uraságnak. Ez volt a
dézma.</p>
<p>Mindezek ma már nincsenek. Mert azt, hogy Füstfaragó szomszéd
tegnap alkonyattájban Jékli zsidó kis ajtaján besurrant, nem lehet
dézmafizetésnek mondani; Gábor bátyám sem robotol azzal, hogy 100
forint kölcsönért Dávid gazdának adta zálogba a fertály földjét,
mindössze is megszántja neki kamat fejében, az aratás a Dávid baja
lesz, – sem pedig Lukács gazda, a ki fuvarból annyit keres, hogy a
faluban senki sem él olyan jól, mint ő. Sokszor tíz pohár fekete
kávét is megiszik egy este, míg Péter gazda vöröshagymát vacsorál
és a mellett dolgozik, mint a marha (a hogy Lukács gazda szokta
mondani), vagy mint a hangya (a hogy bíró uram mondja neki szemtől
szembe, nyilván a közelgő választásokra való tekintetből). De hát
Péter gazda kénytelen vele, mert Ignácz gazda soha egy gyűszüvel
sem kinálta meg abból az édes pálinkából, a mivel Füstfaragó
szomszéd szokott dicsekedni.</p>
<p>Ez csak úgy eszembe jutott és a dologra nem tartozik;
visszatérünk a kétkarú emeltyűkhöz, kik <span class=
"pagenum"><a name="Page_232" id="Page_232">-232-</a></span> a
dézmát és robotot nem oly rejtélyes módon teljesítették, mint
fennebb említett Füstfaragó szomszéd és társai.</p>
<p>Voltak azonban a kétkarú emeltyűk között fiatal asszonycselédek,
kiknek a nehéz robotból könnyű rész jutott: elviselni és viszonozni
a felügyelő urak enyelgéseit. Nem csuda hát, ha a felügyeletre
többen is vállalkoztak, mint kellene, sokszor olyan urak is
lábatlankodtak, a kiknek az irodába volt a helyök. És hogy messze
ne menjünk példáért, ime itt ez a kurta, testes, peczkes,
őszbevegyűlt, ezüstsarkantyús úr, az uradalmi fiskus, mit
hivalkodik azzal a nagy balgatag tajtékpipával kezében, ott a híd
karfájára támaszkodva? Már a delet harangozzák a szomszéd városban,
ide is kihallik a harangszó, a boglyarakó emberek is leteszik a
villákat és a melyiknek kihozták az ebédjét, mellé is telepedett.
De a fiskus urat a napsugarak ellen minden oldalról védik a
hídtöltést szegélyző fűzfák, és legkevésbbé sem látszik az ebédre
gondolni; egész figyelmét lekötözték az ebédvivő asszonyok, kiknek
mind az ő őrszemléje alatt kell keresztűljutni a hídon. Mindegyik
emberségtudó modorban köszön neki; egyik-másik, kit a lelke rávisz,
merész oldalpillantást is vet rá, mivelhogy a fiskus úr
gavallérhírben áll.</p>
<p>A Patak menyecske (nem visz rá az ízlésem, hogy Patak banyának
mondjak egy szép fiatal pálmaszálat) legkésőbb érkezett, a mit
kiment az a marok buzavirág, mely legifjabb Patak István kövér
ujjai között izzad. A kis gazda egészen jól van <span class=
"pagenum"><a name="Page_233" id="Page_233">-233-</a></span> lakva
az «ebédbe» menés dicsőségével, húzatja magát és a hídhoz igen
messzilli azt a közeli petrenczét, melynek tövében apja pihen.</p>
<p>A fiskus úr majd elnyelte szemével a közelgő hölgyet. Minden
lépésre szebb volt. Mint egy virágos almafa távolból; csak a tetsző
szín varázsa kápráztatja a szemet; az egész egy tömör testnek
látszik, azt hinnéd, így távolból nézve legszebb. De ha mellé jutsz
s egyenként veszed szemügyre az ágat, a lombot, a virágcsoportokat,
az egyes virágot, – az egyetlen aláhulló szirmocskát…! No de fiskus
úrnak nem volt ideje tovább fűzni a hasonlatot; a menyecske a
távolból csak délczeg sugár termetével és rugalmas lépteivel vált
ki; közelebb jőve áramlott a báj, a termet, a mozgás, a szín, az
idomok bája, a fiskus úr szemébe, hogy egészen belevakúlt. Csak
egyetlen egy sugárkához nem volt szerencséje, a szemekhez. Az
asszony úgy a lába alá vigyázott, a mint előtte elhaladt, mint azok
a gyerkőcz-leányok, a kik életökben most próbálják először a fejen
való kosarazást. Illedelmesen szerencsés jónapot kivánt a nemzetes
úrnak. Még akkor nem nagyságolták a fiskálisokat.</p>
<p>– Fogadj Isten fiam! kié az a szép kis gyerek? – kérdé, mint a
ki tudja, hogy az anyát a gyermekében kell ostromolni.</p>
<p>– Az enyim, nemzetes uram! – felelt a menyecske és tovább
haladt, meggyorsítva lépteit, mint a kis gyerek, mikor a sötét
szobából világosra menekűl.</p>
<p>Tudta is a fiskus, mit mondott az asszony. Szeme, <span class=
"pagenum"><a name="Page_234" id="Page_234">-234-</a></span> szája,
szíve, értelme rajtaveszett azokon a karcsú Atalanta-lábakon,
melyek alig látszottak érinteni a földet. Tekintetével elkísérte
egész a petrencze tövéig.</p>
<p>Az asszony is leemelte fejéről a tárkosarat, kivette belőle a
fazekat, meg a tányért, meg azt az egy bádogkanalat, melylyel férje
fog enni. Ő sem ebédelt ugyan, hanem azért nem kell két kanál.
Jóravaló asszony megvárja, míg az ura megebédel és csak azután lát
a maradékhoz. Tisztes szokás ez!</p>
<p>Még nem ülhet le; másoknak is hozott ebédet. Öt-hat háznép
ebédjét kiviszi egy asszony, így aztán egy héten egyszer kerül
mindegyikre. Most ő volt a soros.</p>
<p>Mikor mindenkinek kiosztja a magáét, visszakerül urához, leül
vele szemközt három lépésnyire. Így szemébe süt ugyan a nap, de
azon könnyű segíteni. Megtágítja fején a kendőt, s annak árnyékában
férjén pihenteti édes tekintetét. A fiatal férfira is előnyösebb
helyzet volna, ha fejét kezébe hajtva elmerengene hitvese szemein:
de akkor rajzunk nem volna hív az igazsághoz. Ifjabb Patak István a
földön ül és kanalazza a körmös bablevest, melyből minden harmadik
kanálhoz legifjabb Patak István tartván természetes jussát –
minthogy tud háromig olvasni – nem hagyja magát kijátszani, hanem a
harmadik kanálmerítéssel egyidőben eltátja száját s engedi
beletölteni a paprikás eledelt. Ezenkívül a levesben található
egészben maradt öreg babok is az ő extra accidentiáit képezik,
melyeket sajátkezűleg fogad el apja kezéből. E közben folyvást
<span class="pagenum"><a name="Page_235" id=
"Page_235">-235-</a></span> vallatja apját, mért nem fogott arany
málingót, majd ő most hazavinné a Jánoskának.</p>
<div class="figcenter" style="width: 369px;"><a href=
"images/i012hq.jpg"><img src="images/i012.jpg" alt=
"Tekintetével elkisérte…" title="Tekintetével elkisérte…" /></a>
<p class="caption">Tekintetével elkisérte…</p>
</div>
<p>Végre a férj bevégzi ebédjét és hanyatt fekszik a zöld fűtarlón.
Legifjabb Patak István rögtön megkivánja ezt az állapotot és
azonnal odafekszik apja mellé, kis kalapjával betakarva arczát, a
hogy ezt apjától látta.</p>
<p>A menyecske most felkél ülőhelyéből, de mielőtt a maradékhoz
láthatna, a fiskus úr odakiáltja magához a hídra.</p>
<p>A robotosok már Patak István után eveztek azon a csöndes
tengeren, mely gyönyörűségeinek egész özönét azokra árasztja ki,
kiknek az élet vajmi keveset ád. A déli álom! mit tudjátok ti hűs
paloták és gazdag asztalok lakozói, hogy mi az? Ti nektek az semmit
sem ád egyebet keserű szájíznél, vízkóros pöffedtségnél és gyilkos
mogorva kedélynél. De nézzétek ezeket az embereket, a kiknek
homlokáról hajnaltól délig pergett alá az igaz gyöngy! Egy órát
pihennek anyjok kebelén, a puszta földön, és ez az egy óra
visszaadja nekik azt, a mit a megelőző nyolcz elragadott. Óh a föld
jó édes anya!</p>
<p>Mindenki pihen. Senkinek semmi gondja arra, a mit a fiskus az
asszonynyal beszél; különben is mind a kettőt elrejtik a parti
fűzek, csak itt-ott villan át a lombok között az asszony fehér
kontya és a lombok felett a fiskus feje; halk szavait nem lehet
kivenni; az asszony feleleteit azonban tisztán hallják a kiváncsibb
sihederek, és a feleletekből a kérdéseket is megfejtik:
<span class="pagenum"><a name="Page_236" id=
"Page_236">-236-</a></span></p>
<p>«..............?»</p>
<p class="i2">«Ilona.»</p>
<p>«..............?»</p>
<p class="i2">«Patak István.»</p>
<p>«..............?»</p>
<p class="i2">«Huszonnégy.»</p>
<p>«..............?»</p>
<p class="i2">«Kettő.»</p>
<p>«..............?»</p>
<p class="i2">«Mindkettő fiú?»</p>
<p>«..............?»</p>
<p class="i2">«Őszre leszünk öt esztendős.»</p>
<p>«..............?»</p>
<p class="i2">«Szeretem.»</p>
<p>«..............?»</p>
<p class="i2">«Nem volnék keresztyén, ha nem szeretném.»</p>
<p>«..............?»</p>
<p class="i2">«Menjen uram! ez nem szeretet, hanem bujaság!»</p>
<p>A mi ezután történt, azt nem akarja tudni senki. A fiatal
sihederek, kik kalap alól figyelték a két beszélőt, úgy suttogják,
hogy az utóbbi szavak után a fiskus átölelte az asszonyt, de ez egy
heves mozdúlattal kibontakozott az úri ölelésből, egy másikkal
pedig mellen taszította a híd karfájához támaszkodott gavallért.
Azután láttak egy pár sarkantyús csizmát megfordúlni a levegőben,
hallottak egy tompa zuhanást, végre látták, a mint a Patak
menyecske elsápadtan szaladt vissza az urához.</p>
<p>Az bizony megesett, és senki sem segíthet rajta. A menyecske
sértett szemérme egész bőszültségével <span class=
"pagenum"><a name="Page_237" id="Page_237">-237-</a></span>
taszította el magától a vigyázatlan urat, s az a híd karfáján
keresztűl hanyatt bukva esett alá. De ne ijedjünk meg sorsán. A
fiskus nem halt a vízbe, nem azért, mintha méltóbb halálra volna
predestinálva, hanem azért, mert a híd alatt nem volt több víz,
mint a mennyit két lábnyi mélységű agyag saturálni képes. A
gondviselés őrködik a fiskus felett és gondoskodik róla, hogy ha
bukik is, olyan anyagba bukjék, a melybe se el ne merűljön, se
össze ne zúzza magát. Paraszt nyelven <i>sár</i>. Külsőleg
alkalmazva rendes gyógyszere minden belső hévségnek, mint ezt
láthatni alkalmazásban azon lényeknél, melyek a híd
tőszomszédságában Miska kanász erélyes felügyelete alatt élvezik a
sárkúrát.</p>
<p>A zuhanásra minden élő lény felriadt. Legelőször is Miska kondás
alattvalói, fölröffenvén, szaladásnak indúltak s újolag bizonyságot
tettek azon régi igazságról, hogy az abszolút kormány alatt élő
népek a veszedelem első szelére fejöket vesztik. Az alvó férfiak
egymás után ugráltak fel, felkapkodtak villát és petrenczerudat,
mert hát itt az idő, hogy minden ember dologhoz lásson.</p>
<p>Fiskus úr is kikeczmergett a sárból s dühösen rohant fel a
hídra, ott szétnézett az asszony után s a mint megpillantotta férje
mellett, rohant feléje azon sárosan.</p>
<p>– Megállj csak te!… és itt olyan czímmel illette a szegény
asszonyt, melyet csak úgy érdemelne meg, ha akkorát bukott volna,
mint a fiskus úr. Nem szabad tisztapapiron leírni azt a förtelmes
szót. <span class="pagenum"><a name="Page_238" id=
"Page_238">-238-</a></span></p>
<p>De a szegénynek sokat el kell tűrni. Patak István nem volt nemes
ember, annálfogva nem is érezte magát jogosítva védelmére kelni a
megsértett női méltóságnak. Elébe lépett a fiskusnak s kezébe adta
a petrenczehordó rudat.</p>
<p>– Inkább engem verjen agyon a tekintetes úr!</p>
<p>A fiskus kapott a petrenczerudon, de csakhamar észrevette, hogy
azzal nem lehet valakit agyonverni egy lépésnyi távolból, a
mennyire hozzá Patak István állott. Aztán meg a sáros fürdőnek
kiváló higgasztó és észrehozó tulajdonsága van s azt is megtudja
tőle az ember, hogy a petrenczerúdnak két vége talál lenni; hogy a
kezében levő rúd nem egyetlen a maga nemében: annálfogva elvetette
a kinált fegyvert.</p>
<p>– No kutya! ha csak az kell, hát majd agyon verlek. – Azzal ott
hagyta a parasztokat, kocsira lépett és haza hajtatott.</p>
<p>A parasztok munkához láttak. Dolgozott a kéz is, meg a nyelv is.
Beleszóltak a falu dolgába, azután a vármegye dolgába, azután az
ország dolgába, hanem a Patak István dolgából nem tudott senki
semmit; hiszen ők aludtak akkor, mit tudhatnának ők.</p>
<p>Ebben eltellett a nap, haza ballagott minden ember azon a szép
márvány gyalogúton. Otthon aztán a tejfeles leves mellett volt mit
hallani a gazdának az asszonytól. Hogyan járt a fiskus a Patak
menyecskével. A gazda nem győzte csíggatni. Mit tudsz te belőle
jámbor? Én ott voltam, nekem csak kellene tudni. <span class=
"pagenum"><a name="Page_239" id="Page_239">-239-</a></span></p>
<p>A fiskus meg épen nem csinált belőle titkot. Maga beszélte el
elmésen kisallangozva, hogy megrúgta őt egy mokány menyecske.
Hiszen az asszonykéztől kapott sebben nincs mit szégyenleni. No meg
a törvény sem itél benne. Ki mit kapott, viselje emberséggel.</p>
<h2>II.<br />
(Fatemplomok.)</h2>
<p>Azt mondja az írás: «A ki tornyot akar építeni, üljön le és
számlálja meg a költségét.»</p>
<p>Ennélfogva alig van valami könnyebb munka a világon a
toronyépítésnél.</p>
<p>Minthogy pedig a templom rendesen csak felényi magasságú, mint a
torony, ebből szigorúan következik, hogy a templomépítés meg épen
felényi munkával jár, mint a toronyépítés. Ennek csak le kell ülni,
addig van. A munka másik fele, a pénzszámlálás egészen fölösleges,
mivel az a toronyra tartozik.</p>
<p>A pénz! Hisz azt álom beszerezni.</p>
<p>Gyakorlatlan pap és kurátor rendesen úgy szerzi be, hogy először
megcsinálja az épűlettervet, nem nagy arányokban, nem fényes
kiállítással, a mint emberi szemnek tetszenék, hanem egyszerűen,
gazdálkodva, az egyház népességéhez, igényeihez, vagyonerejéhez
mérten, a mint Istennek tetszik; azután elkészíti a költségvetést,
akkor azt kérdi a <span class="pagenum"><a name="Page_240" id=
"Page_240">-240-</a></span> néptől: «Atyámfiai! akartok-e építeni?
Akartok, mert kell? No ha akartok, hát minden telekre esik 50
forint, azonkívül minden lélekre 5 forint: elfogadjátok-e?»</p>
<p>Hogyne fogadnák el! Négy esztendő múlva azután ott ragyog ki a
falu közepéből a fehérre meszelt bádogos torony. Szemefénye a
falunak.</p>
<p>Hasonló együgyű eljárás az is, mikor valaki (pap vagy kurátor)
kocsira ül kora tavaszszal, ellátogat a környékbeli uradalmakba,
kiókumlálja, hol lesz letakarítani való rét, vetés, nyomtatni való
gabona, kapálni való kukoricza, kivágni, hajóra szállítani való
erdő nagy mennyiségben, és azt felvállalja mind községe nevében. Az
uradalmaknak jó, mert helyükbe megy a sok munkás hangya s néhány
nap alatt letakarít mindent, míg tiszttartó úr bodros füstfellegbe
rejtőzve vigan olvassa a munkaerő-kalamitásról írt vezérczikkeket,
melyeket Kiskun urak írnak a «Hon»-ban. A falunak is jó, mert nagy
összeg pénzhez jut könnyű szerrel (az az áldott «<i>sok kéz</i>»,
az a szent «<i>közakarat</i>» az, a mit könnyű szernek neveznek),
és megint csak elkészűl a szép fehér, bádogos torony, mely még az
ötödik faluba is eltündöklik.</p>
<p>Hanem vannak praktikusabb emberek is. Tornyot kellene építeni?
Igen, de ahhoz pénz kell. Kivetni vagyonarányban vagy fejszámra: ez
könnyű, de beszedni ki szedi be? Minden kivetésnél jobb egy okos
gondolat. Először is folyamodunk a főtiszteletű
szuperintendencziához, a hol köztudomás szerint leveses kanállal
mérik a pénzt. Azután ott <span class="pagenum"><a name="Page_241"
id="Page_241">-241-</a></span> vannak az egész környéken az
áldozatkész delnők, kik fáradhatatlanok a női munka készítésében.
Házisipka, óravánkos, székvánkos, pamlagvánkos, varróvánkos,
gyufatartó, gyöngy-fogvájó, gyertyaellenző, hímzett képek, csinált
virág, keztyű, harisnya, kiolvasott regények stb. stb. mind
nélkülözhetlen házi eszközök és az egész ország közönsége
bizonynyal örvendeni fog az alkalomnak, mely reményt nyújt neki az
ilyen czikkek elnyerhetéséhez. Annál fogva, miután a fenn
(elismerjük hiányosan) elősorolt czikkek a környék delnőitől
beexequáltattak, megkerestetik a nagyméltóságú magyar királyi nem
tudom melyik miniszterium, egy jótékonyczélú sorsjáték
illetékmentes engedélyezéseért a kegyesdombi templom javára;
nemkülönben megkerestetik az áldozatkész typographus, Szilády
László úr is Kecskeméten, ötvenezer darab sorsjegynek mérsékelt
díjért, – de díj nélkül is elfogadandó kiállítására, s végre az
ötvenezer sorsjegyből negyvenkilenczezer-nyolczszáz darab a
szuperintendenczia 249 lelkészéhez (maga az építkező egyház is
kétszázat megtartván) kétszázanként azon szíves kéréssel
<i>menesztetik</i> szét, hogy a küldött sorsjegyeket ismert
buzgóságánál fogva ismerősei között 50 o. é. krajczárjával
elárusítani és a bejött pénzt (a netalán el nem kelt sorsjegyekkel
együtt) záros határidő alatt hivatalos úton visszaküldeni ne
terheltessék. Megjegyeztetvén, hogy a hivatalos levelet a posta
ingyen szállítja, csak azt kell ráirni: <i>Hivatalból</i>.</p>
<p>Ebből bejön 25,000 forint kerek summa. Ez a <span class=
"pagenum"><a name="Page_242" id="Page_242">-242-</a></span> világon
a legszilárdabb alap, melyre templomot lehet építeni.</p>
<p>A legeslegpraktikusabb emberek azonban nem csúsznak-másznak sem
a delnőkhöz, sem a jó öreg Szilády Károlyhoz (mivel úgy is meghalt
már), hanem egyenesen csak a nagyméltóságú magyar királyi
helytartótanácshoz (melyen kívül egyéb guberniumot nem ösmérnek)
folyamodnak kéregetési engedélyért. Mely minden nehézség nélkül
megadatván, őszszel kiválasztanak 12 pár épkézláb embert, kiknek
telente úgy sincs otthon semmi dolguk, ezeket szétküldözik az
ország minden provincziájába egy-egy rubrikázott könyvecskével,
melynek második lapján olvasható a helytartósági engedély, első
lapján pedig a helység pecsétje az elmaradhatatlan szántóvassal,
csoroszlyával, nappalt holddal és csillagokkal tetováltan, alatta
az öregbíró, ifjú Nagy-Dani-Papp-Máté-János aláírása; hát hogy ne
volna hiteles? A tizenkét ember nyakába veszi a tarisznyát és az
országot, kérlelhetlenül megsarczol minden falut, harmadik
esztendőre aztán hazakerűl, mint a mesebeli kakas, viszi a sok
pénzt, a miből majd a templom épűl. Ha nem elég, megkisértenek egy
második, aztán egy harmadik expedicziót is. Némelyiket már
messziről megismeri az ember. Nini, hát kigyelmetek már megint
templomot építenek?</p>
<p>A kinek a fentebb elősorolt módok közül egyik sem tetszik: az
folyamodhatik még könnyebb módokhoz is. Mázsás gyereket, kétfejű
csirkét, hatlábú borjút mutogatni építendő templom javára, mind
<span class="pagenum"><a name="Page_243" id=
"Page_243">-243-</a></span> igen jövedelmező vállalat. S ha
ilyesmit az aberrans természet nem produkálna: megteszi egy pár
tengeri malacz is. Ki ne buzdúlna egy tengerimalacz sivítására? Az
utolsó krajczáromat odaadom, csak én tengerimalaczot láthassak.</p>
<p>Mi azonban itt a Dráva partján – nem hiába tart a világ
együgyűeknek – megmaradunk a két első mód mellett, legfeljebb
folyamodunk a főtiszteletű szuperintendeneziához kharitativumaink
elengedéseért, mely a három lelkes aljegyző összmunkálata folytán
rendesen meg is adatik, nem értetvén bele az iskolai p.-kros
adó.</p>
<p>Akkor hozzáfogunk az építéshez. Nem építünk nagyobb hajlékot,
mint a melyben kényelmesen megférünk vendégeinkkel együtt, a kik
innepelni jönnek hozzánk; nem szebbet, mint a minőt erőnk enged.
Bízvást ráírhatjuk: «<i>Épűlt helyben</i>», mert senki idegennek
nincs benne egy krajczárja is. Mi a magunk szegényei vagyunk: a
másé nem.</p>
<p>(Sorsjegyek, lutri, szerencsekerék, hűhó, lárma, dobszó, hajsza,
sültgalamb nálunk nincsenek feltalálva.)</p>
<p>Természetesen ma már minden kőből, téglából, boltozatra,
gonddal, csinosan, ízléssel, mert lehet és szabad.</p>
<p>Hajdan, mikor nem lehetett és nem volt szabad, – – – akkor sem
hagytunk kifogni magunkon.</p>
<p>Minden falu határában volt pompás őserdő. Az erdőben remek
szálfák. Ezekből a szálfákból kerűltek az épület rámái, vastag
talpak, temérdek <span class="pagenum"><a name="Page_244" id=
"Page_244">-244-</a></span> oszlopok, izmos gerendák. Az oszlopok
közeit befontuk sövénynyel, azt betapasztottuk sárral, a sárt
bemeszeltük fehérre. A tető befedésére termett szalma. Bántuk is
mi, hogy nem volt szabad téglából építeni? Az isten ilyenben is
meghallgatta könyörgésünket. Ha a földesúr rosszat álmodott s
ráfogta, hogy nem jó helyen van, szétszedtük és odább vittük. Ha
épen elfoglalta vagy elpusztította… Ugyan mit csinál a madár, ha
pajkos gyerek elszedi a fészkét? Ujat rak, még csak nem is
panaszkodik. A rombolási erőszakon győz az alkotási ösztön türelme.
Mi is azt tettük.</p>
<p>Ti rögtönzött szent sátorai atyáink földi bujdosásának! Ti
szalmafedelű faalkotmányok, melyeket ama bujdosó kor pihenéstelen
buzgósága összeszerkesztett, újra lebontott, hogy más helyen ismét
összerójjon! Ti rövid időre számított hajlékai az egyház
czölöpkorszakának, melyeket ma már a kőkorszakban, mint az
árvagyermek sírját semmi nyom, semmi rom, semmi ásatag nem jelez –
mintha az a kor, mely összerótta, tovább vándorolván, magával vitte
volna legutolsó darabját is…!</p>
<p>Ha szemem világát elveszik kevély tornyunk aranyozott gombjai,
vagy kifárasztják Ócsa és Decs magas boltívei, emlékezetem a ti
virágos mennyezeteitek alatt keresi fel édes otthonát. Az én
bölcsőmet még a ti árnyékotokban ringatta egy angyal szent keze, az
én ifjuságom első emelkedésének a ti falaitok voltak serkentő
tanúi.</p>
<p>Fatemplomok, fabástyák.</p>
<p>Mikor Xerxes százezrei Görögországot elözönlötték, <span class=
"pagenum"><a name="Page_245" id="Page_245">-245-</a></span> az
orakulum azt tanácsolta a görögöknek, hogy fabástyákban védelmezzék
magukat. A görög elértette, mi az a fabástya, hajókra szállott,
megvívott a persával, megverte, elkergette.</p>
<p>Ilyen fabástyáink voltak nekünk a fatemplomok az
<i>artikularis</i> világban.</p>
<p>Mi is sok mindenféle világot megértünk már, de az atyáinknak még
többfélében volt részük. A sokféle között legnevezetesebb volt az
<i>artikularis</i> világ.</p>
<p>Micsoda világ volt ez? És ki teremtette? És hány napokon? És
mikor? És miből?</p>
<p>Kezdetben teremtette a soproni diéta; 1681-ben; Sok napokon;
Reaktzióból; Sok huzalkodással.</p>
<p><i>És minekutánna megtekintette volna, valamit teremtett vala,
imé igen rossz vala.</i></p>
<p>Akkor magára hagyta, hogy szédelegjen, a hogy tud.</p>
<p>De nem. – Szabott neki törvényt is.</p>
<p>«A protestánsoknak adassanak vissza elfoglalt templomaik. De
csak azok, a melyeket a protestánsok magok építettek. De ezek közül
is csak azok, a melyek katholikus szertartással felszentelve még
nem voltak.»</p>
<p>Nesze semmi, fogd meg jól.</p>
<p>Soha még ez a jó magyar példabeszéd fényesebben illusztrálva nem
volt.</p>
<p>Mert hát építeni bizony nem igen építettünk mi Mohácstól a
soproni diétáig semmit; a mit építettünk is, azt nem igen irigyelte
meg senki. A Mohácsot előző időkből pedig valamit pretendálni a
legbátrabb rabulistika sem mert volna. De <span class=
"pagenum"><a name="Page_246" id="Page_246">-246-</a></span> nem is
volt nagy szükség az építkezésre. Boldogúlt atyáink falustól és
földesurastól egy szép reggelen kitűzték a torony hegyére a kakast;
a plébánost, a ki egyebet sem tudott, csak áldani, áldani, áldani,
elkergették, s fogadtak helyébe prédikátort, a ki igazán meg tudta
mosni a fejüket minden vasárnap két álló órahosszáig, de tudott
velük énekelni hatalmas zsoltárokat…</p>
<p>Szépen bele ültek a készbe.</p>
<p>Később a földesúr mást gondolt, kezet adott Szelepcsényinek vagy
Pázmánnak; attól fogva a kakasnak nem volt maradása a torony
tetején, de még a prédikátornak sem a faluban. Az árván maradt nyáj
kiszorúlt a templomból: de makacsúl ragaszkodott tradiczióihoz és
szívósan hitéhez; kesergéseivel, instáncziáival fárasztva urat,
megyét, palatinust és felséget.</p>
<p>Világos, hogy övék volt az a templom száz és száz esztendő óta,
de mégis csak nem ők építették azt, – így hát semmi joguk hozzá a
soproni diéta szerént.</p>
<p>Jó lutheránusok, – noha bizony ők fejtették ki a nagyobb erőt, a
szívósabb ellentállást, – jobban meg voltak akadva, a nagyobb
veszély őket fenyegette; ők keze ügyiben voltak a császárnak,
földesuraik egyrészt a császár hűségén voltak és a végkövetkezésig
vitt földesúri jogot (cuius regio, eius religio, – ki ura a
földnek, ura a vallásnak) következetlenség nélkül nem is igen
tagadhatták, mert hiszen ez a csudálatos elv németországi uralkodó
testvéreik találmánya volt. <span class="pagenum"><a name=
"Page_247" id="Page_247">-247-</a></span></p>
<p>Ellenben a Kálvinus trombitásai – mint Pető Gergely nevezi őket
– a nagy alföldi síkságon izmos városokban vagy a török
szomszédságában, bele gyökerezve földjükbe, hitükbe, templomaikba,
(akárki építette is) nyugodtan várták vagy nézték a történendőket;
s arról sem vettek tudomást, a mi dunántúli testvéreikkel
történik.</p>
<p>Ó azok a mi ártatlan atyáink! Ők csak martyrok és gályarabok
tudtak lenni mind! Ők sohasem erőszakoskodtak, sohasem foglaltak,
sohasem üldöztek! Ők sohasem vetemedtek visszatorlásra plébánosok
és szerzetesek megkötözésével, tömlöczözésével, sanyargatásával!
Durvasággal, kegyetlenséggel?</p>
<p>Nem??</p>
<p>Hát <i>nem</i>.</p>
<p>Túl a Mátrán, a Bodrogon, a Királyhágón, ott, a hol a
földesurakat, a fejedelmeket politikai tekintetek sarkalták, –
ismerjük a történetet.</p>
<p>De bent Magyarország szívében, a Dunától a bihari hegyekig, a
Jász- és Hajdú-síkságtól a Marosig, hol fajunk tisztán és
elegyületlenűl, távol minden közvetlen földesúri, vagy papi
befolyástól, egy parasztbíró bölcsesége alatt élt, mondjatok
esetet, hogy ez a faj egymást háborgatta volna! Megfért mindegyik a
maga oltárai körül, és nem aggatott a másiknak, sőt sokszor megfért
mindkét fél egy födél alatt évtizedekig, mint Kecskeméten; s mikor
elváltak, a helybenmaradt segítette a kiköltözöttnek megépíteni a
hatalmas nagy templomát, szebbet, mint a magáé és nem irígyelte
neki. Máig <span class="pagenum"><a name="Page_248" id=
"Page_248">-248-</a></span> is büszke rá. A hivatalokat bölcsen
megosztották. Bíró, hat esküdt egyik részről, főnótárius, hat
esküdt másik részről.</p>
<p>Ez a türelmesség, – nem, több mint türelmesség – ez a szeretet,
felekezeti jelleg ez?</p>
<p>Nem! Édes szép magyar népem, ez a te faji jelleged. Daczczal, ha
kell és mind a vérig megállani hited és tradiczióid mellett, de nem
háborgatni mást a magáéban, ez a te erényed; ebben az egész nagy
Európában egyedül a tied. Neked nincsenek se máglyáid, se gályáid,
se vecsernyéid, se Bertalan-éjeid. (Írmagúl tartogatsz egy kis
«<i>comburantur</i>»-t. Büszke is vagy rá, emlegeted is.) A
Caraffákat sem te szülted. Sok nagy bűneidért meglátogathat az
Isten, de azért az egy erényedért megáld. Akár kereszt alatt, akár
csillag alatt állj, akár mystikus homályú boltozatok alatt
térdepelve zengjed, akár rettenetes ablakú és teméntelen
alacsonyságú falak között egyenesen állva harsogd dicsőségét
teremtő Uradnak: ezért az egyért megáld tégedet. Áldjon is meg!</p>
<p>Hanem a szegény Pannonia. A Duna és Dráva áldott köze: ott
bizony nem magadon állott a türelmesség. Maroknyi falvaid
kápolnácskáit hiába öltöztetted a magad ízlése szerint: ráösmertek
és visszakövetelték.</p>
<p>Hát vigyék!</p>
<p>De a melynek tégláit a mi keserves buzgóságunk égette, a melynek
vályogjait a mi szegénységünk hevenyészte fallá: azt is
elveszítsük-e, csak azért, mert a földesúr egyszer nagy
penitencziát tartott? <span class="pagenum"><a name="Page_249" id=
"Page_249">-249-</a></span></p>
<p>Ez a kegyetlen törvény. Maga az udvar is belátta a
kegyetlenséget. Leopold király és III. Károly király is mintha
enyhíteni szerette volna. Az egyik explanálta, a másik resolválta.
Végrehajtását mixta comissiókra és investigátiókra bízta.</p>
<p>Meg ne botránkozzál jó olvasóm e diákos kifejezésekben. Ha nem
érted, ne busúlj miatta, nem vesztesz vele semmit. Apáid könyv
nélkül tudták, hogy a <i>mixta comissio</i>, meg az
<i>investigatio</i> vármegyei urakat és urasági tiszteket jelent,
kik sorba járták a falukat, megvizsgálták a templomokat,
kivallatták az embereket, mikor s miből építették a templomot;
szemügyre vették, nem petrificalódtak-e azok a fatalpak, melyeken a
templom falai nyugosznak; megliggatták a falakat, valóban sövényből
vannak-e fonva; a sárvakolat nem rejteget-e rebellis köveket és
inártikuláris téglákat, nem látszik-e ki a faluból nagyon messzire
a harangláb? (Torony? kőtorony? Micsoda istentelen gondolat még
csak feltenni is, hogy valamely templomnak tornya merne nőni minden
artikulusok ellenére! Nem kevélykedik-e kikönyökölve az utczára,
vagy éppen kihivólag szemtől-szembe az atyafiak díszes
szentegyházával?)</p>
<p>Jó bástya, erős vár volt ilyenkor a fatemplom. Minél fább, annál
erősebb. Senki sem foghatta rá, hogy városi építész emelte gazdag
pénztárból olasz vagy gót ízléssel. Senki sem merészkedett
feltenni, hogy azt fényes és meglepő szertartással felszentelhette
volna katholikus áldozár. Ilyet nem építhet más, csak paraszt és
kálvinista. Nem prédikálhat <span class="pagenum"><a name=
"Page_250" id="Page_250">-250-</a></span> benne más, csak
predikátor. Ez igazi <i>artikularis</i> hely. Csak énekelgessenek,
csak predikálgassanak benne. <i>Salvo tamen jure domini
terrestris</i>, azaz: <i>a meddig a földesúr megengedi</i>.</p>
<p>A fatemplomok tehát kifogástalanok voltak. Nem így a vályogból,
vagy éppen téglából épültek s kivált azok, melyekhez az emberi
felfuvalkodottság tornyot is ragasztott. Ilyen eseteknél vallatás
alá fogták a legvénebb embereket, vallomásaikat jegyzőkönyvbe
vették s ezek alapján konstatálták, ha igaz járatban van-e a
templom, vagy nem. Enyhítő körülményül tudatott be, ha négy erős
szögletben volt épülve, valamint az is, ha a torony a templomtól
néhány ölnyi távolságban csupaszon emelkedett. Senki sem
tagadhatja, hogy kálvinista styl.</p>
<p>Ha ellenben szilárd kőfalai, csinos oszlopzatai, magas ívezetei,
karcsú tornya s hármonikus harangjai, kereszt vagy ovál alapja
kihívólag dicsekedtek régi eredetével s ha végre nem is valami
szerény síkocskán, hanem emelkedett helyen, valami
természetalkotta, vagy épen kézzel rakott dombon pompázott, akkor a
mixta commissio többsége minden kihallgatás nélkül eleve elitélte,
mint nem igaz járatban levő <i>inartikularis</i> helyet.</p>
<p>Ez volt az <i>artikularis</i> világ. <span class=
"pagenum"><a name="Page_251" id="Page_251">-251-</a></span></p>
<h2>III.<br />
(Artikularis világ.)</h2>
<p>Ilyen járatban van most az a három hintó, mely egymás után evez
a feneketlen sárban az emlékezetes híd felé, mely oka és tanúja
volt fiskus úr esetének ezelőtt öt hónappal.</p>
<p>Fiskus úr nem sokat tünődött a megtorláson. Végig futtatta
elméjét a boszúállás kezeügyében levő különféle módozatain, egy
pillanat alatt megmérte mindegyiknek élét, súlyát, erejét, és abban
állapodott meg, hogy legjobb lesz az egész falu nyakába vetni a
pányvát. Akkor kiválaszthatja a maga emberét. Mert
megkorbácsoltatni az asszonyt: ez könnyű volna, de nem gavalléros
munka, s aztán megkérdeznék az okát is: miért? Tömlöczbe vettetni
férjét, azt a zsiványt azzal a petrenczerúddal, ehhez is
elvitathatlan joga volna neki, mint uradalmi mindenhatónak, csak az
az átkozott <i>miért?</i> ne függene fölötte. Tehát színt kell adni
a dolognak. Templomvizsgálatot rendezünk. Ebből zavar és ellenállás
lesz olyan, a minőt csak kivánok. E miatt aztán azt veretem vasba,
a kit akarok, és nem érne az életem egy ütet taplót, ha Patak Istók
kívül maradna a vason. A szép asszony könyörgésre fogja a dolgot.
Ez lesz az igazi elégtétel. Akkor nem lesz okom szégyenleni a
fürdőt.</p>
<p>Ezt a gondolatot mind le lehet most olvasni arról az elégült
mosolyról, mely fiskus úr arczát <span class="pagenum"><a name=
"Page_252" id="Page_252">-252-</a></span> még akkor sem hagyta el,
mikor a kátyúba vágott hintó az egész urat a mellette ülő prefektus
ölébe zökkenti át.</p>
<p>Annál savanyúbb arczot mutatott a prefektus, a ki minden
zökkenést egy-egy szitokkal kisér igaz németséggel. A prefektus úr
magyar ember ugyan, de ha szitkozódni akar, azt németül cselekszi,
mert a magyar káromkodás oly utálatos, hogy azt jó nevelésű ember
nem veszi szájába. Ellenben az a Donnerwetter olyan ártatlan. Az
nem üt agyon senkit.</p>
<p>– Az ördögök ásták az úrra ezt az egész komédiát. Csudálatos
tücskei vannak az úrnak. Sohasem jutott volna eszébe az
uradalomnak. Sár-víz idején ennyire törődni csak azért, hogy nyakát
törje az ember. Magának is, másnak is.</p>
<p>A fiskus úr folyvást mosolygott és fújta a füstöt.</p>
<p>– Könnyű az úrnak – duzzogott tovább a prefektus, – mert már ki
van próbálva a nyaka. Nem egykönnyen törik ki, de az enyém nem
rúgókra jár, mint az úré.</p>
<p>A fiskus úr a prefektus észrevételeire elvörösödik, de megint
csak mosolygásra fogja dolgát és kétszeres igyekezettel fújja a
füstöt.</p>
<p>– Nézze az úr? még a torony is megbámúl bennünket, mintha számon
kérné, mi járatban vagyunk?</p>
<p>A fiskus a toronyra tekintett. Valóban neki is úgy tetszik,
mintha a torony azzal a bámész, tettetett ostoba képpel nézné,
minővel a parasztok bámúlták, mikor a sárból kikeczmergett. Nini!
mintha még a száját is félre vonná. <span class="pagenum"><a name=
"Page_253" id="Page_253">-253-</a></span></p>
<p>Ujabb zökkenés.</p>
<p>– Bárcsak jól hátba verne bennünket az a pap, hogy a házára
törünk!</p>
<p>– No azon ne búsúljon, urambátyám! Alázatos nép az nagyon. Azt
sem tudja, melyik lábára álljon, ha meglát bennünket. Ó, én már jól
ismerem. Láttam egy párt belőlük. Voltam is egynek a házánál.
Nyakkendőt nem visel. Gazdálkodásból télen-nyáron papucsban jár,
meg dókában. Főfoglalkozása nyáron a dohány-kaccsozás és
pipaszársütögetés. Teletszaka szakajtót köt és kukoriczát morzsol.
Van neki méhese is, melyben déltől öt óráig alszik, és gyereke –
fiú, leány – sok, kiket mihelyt járni tudnak, deákúl tanít.
Felesége szilvaczefrét főz és italokat szerkeszt nyavalyatörés
ellen. Majd elbánunk vele.</p>
<p>Ez alatt a hintók megérkeztek a faluba. Minden lélek kiállt az
utczára ennyi hintó csudájára.</p>
<p>Három hintó! Szegény embert egytől is kirázza a hideg. Ugyan
hova mennek? Ahol ni! A tiszteletes előtt álltak meg; két huszár a
bíró házához megy. Mi lesz ebből?</p>
<p>A parochia (nem teszem hozzá, hogy «szerény», mivel ez úgy is
magától értetődik) ott van az udvar közepén, jó mélyen beépítve,
hogy az utczáról be ne hallhassék semmi világi lárma, zavarni az
elmélkedést, melynek örök gyakorlatára van hivatva a ház lakója
mindaddig, míg onnét ki nem hordják. Az épület közepén nyílik a
konyha, melybe semmi okunk betekinteni, felső végén pedig a
faoszlopos tornáczra egy alacsony és keskeny ajtócska <span class=
"pagenum"><a name="Page_254" id="Page_254">-254-</a></span> magas
küszöbbel. Jól felszedje a lábát és jól lehajtsa a fejét, a ki be
akar rajta lépni. Belűl az ajtó sarkán felül egy nagy vasrúd lóg,
nem azért, mintha volna mit őriznie, hanem csupán azért, mert egy
predikátort mind az a kényelem megillet, a mi bármely más rangbeli
embert. Egy tekintélyt tartani tudó predikátornak mindég első
kötelessége legyen keresztvasat csináltatni benyilójára. Igen
felviszi.</p>
<p>A fiskus úr, a ki minden volt mindenekben s a kitől ezt a jámbor
prefektus nem is irigyelte, mindenütt előljárt. Övé volt a
kopogtatási jog, melyre belűlről egy mély hang válaszolt.</p>
<p>– No ki az?</p>
<p>A fiskus úr bizodalmasan nyitott be.</p>
<p>– Mi vagyunk páterkám, jó napot.</p>
<p>– Páter? nem páter az fráter, hanem pater. Röviden. Syllaba
prima brevis. Semmi páter az olyan fráternek, a ki ennyit sem tud,
– szólt a predikátor, csak akkor kelve fel székéből, mikor a
prefektust, kit már ismert, megpillantotta, szivélyesen kezet
fogott vele, azután a fiskusra intett.</p>
<p>– Hát ez kicsoda?</p>
<p>A prefektus megmagyarázta neki, hogy ez az uradalmi fiskus.</p>
<p>– Úgy? hallottam hirét. Tessék belül kerűlni. Megférünk
valahogy!</p>
<p>Bizony csak valahogy. Szűk szobácska volt nagyon. Egy ablaka
volt, az is kicsiny és homályos. Egy kis könyves théka az ösmeretes
fehérkötésű foliánsokkal, egy fenyőfa asztal és három bőrszék
<span class="pagenum"><a name="Page_255" id=
"Page_255">-255-</a></span> képezték bútorzatát. Mert az a nagy
gyékény fonatú karos-szék, mely az asztal mellett vetette meg
lábait, nem jön székszámba, mivel az senkit a világon be nem fogad
a predikátoron kívül. Viszont a prédikátor is csak ő vele érzi
magát egésznek. Imé most is első dolga betelepedni s csak azután
kínálja meg a hat urat a három székkel. Osztozzanak rajta.</p>
<p>A prefektus megköszönte a kínált széket.</p>
<p>– Nem olyan járatban vagyunk, hogy el merjük fogadni, sőt el
vagyok rá készűlve, hogy kikerget bennünket, clarissime! Biz azt
jól is teszi!</p>
<p>– Azt nem jól tenné a clarissime, – szólt a fiskus. – Kikergetni
csak a magunk házából lehet valakit.</p>
<p>A pap nagyot bámúlt a fiskusra.</p>
<p>– És most ki házában van clarissime?</p>
<p>– Ezt majd mindjárt megmondom, csak az előljárókat várom be, a
kikért elküldöttem. Imé jőnek is már. Csak ide közelébb atyafiak.
Úgy! A ki a szobában nem fér, maradjon kinn és onnan hallgassa, a
mit mondok.</p>
<p>Az előljárók sorba álltak, görnyedt vállal, lehajolt fővel.
Legelől áll a bíró, az egyetlen, a ki egyenesen állt, mivel bírónak
úgy illik.</p>
<p>– Emberek! – folytatta a fiskus, – mi az uradalom és a megye
részéről azért jöttünk ki, hogy ezt a templomot, melyet ti
használtatok eddig, a soproni artikulusok értelmében
visszafoglaljuk igazi birtokosának. <span class="pagenum"><a name=
"Page_256" id="Page_256">-256-</a></span></p>
<p>Az emberek összerezzentek. A predikátor felugrott székéről és a
fiskus elé állott.</p>
<p>– Uram! kegyelmed tréfál vagy ingerkedik. Azok az artikulusok
minket pártolnak. Mi háborítatlan birtokában voltunk ennek a
templomnak, mióta fennáll.</p>
<p>– Maga tréfál, clarissime! – válaszolt a fiskus szárazon, – az
artikulusok értelme az, hogy azé a templom, a ki építette, akárkik
használták is időközben. A kérdés hát csak az, hogy kik
építették?</p>
<p>– De mi szükség van erre a kérdésre is, holott az egész
községben egyetlen katholikus sincs?</p>
<p>– Nagyon is van. Az artikulusok még az esetre is világosan
intézkednek, ha valamely község lakósai mind reformálódtak volna
is. Tehát minden csak azon a kérdésen fordúl meg: kik építették a
templomot?</p>
<p>Egy öreg ember közbeszólt:</p>
<p>– Én uram és én Istenem! Kik építették volna? Mi magunk
építettük.</p>
<p>– Hol vettétek hozzá a téglát?</p>
<p>– Hol vettük? hát uram volt itt a töröknek egy régi temploma,
melyet ezelőtt hatvan esztendővel elkezdett Szigetvárra hordatni.
Az egész falu hordta keserves robotban, én is raktam a szekérre,
mint iskolás gyerek. Utoljára a török is megsajnált bennünket,
megkínált, hogy váltsuk meg a mi még itt maradt. Megvettük hitelbe
háromszáz forintért. Kétszázat lefizettünk, százzal most is adósai
vagyunk, mert azután valami hét esztendőre kiverték <span class=
"pagenum"><a name="Page_257" id="Page_257">-257-</a></span> a
törököt az országból, így a pénze nálunk veszett. Pénzen vettük a
téglafalat, pénzen hordattuk a Dráváról a fenyőket, a deszkákat,
magunk ácsoltuk az egész tetőt, magunk ragasztottuk hozzá a
fatornyot… Egy porszem, egy szálka nem sok, annyi sincs belőle az
uraságéból.</p>
<p>– Az mind meglehet, hogy pénzen váltottátok meg; hogy pedig a
tornyot ti építettétek hozzá, arra meg mernék esküdni, elárúlja
mesterét. Hogy azonban a török temploma lett volna,… no azt
elhiszem én, de a Tiszteletes nem hiszi. Nem igaz, clarissime?
Hiszi maga, hogy ez a templom a töröké volt?</p>
<p>– Nem hiszem. Hanem minálunk szokás minden régi épületet török –
s ha nagyon régi, tatár építménynek nevezni. Azonban akárki
építkezett itt, az bizonyos, hogy mi pénzen vettük minden
anyagát.</p>
<p>– No ha vették, nem igaz jószágot vettek. A ki lopott lovat
vesz, lovavesztes lesz. Aztán az sem áll, hogy újra építették
volna. Kálvinista ember nem épít ilyen magas falat.</p>
<p>Az öreg előljáró igen keserülötte ezt a szót. Még hogy
kálvinista ember nem épít ilyen magas falat!</p>
<p>– No nézzék meg hát uraimék magok és olvassák el azt a régi
írást, a mi a templomban van, ha már nekünk nem hisznek.</p>
<p>– Magunk is azt akarjuk, – szólt a fiskus és felkelt. Vette a
süvegét és társai kiséretében a templom felé indúlt. Az udvar már
akkor tele volt néppel. A tömeg útat nyitott az uraknak s halk
zugással kísérte a templomba. <span class="pagenum"><a name=
"Page_258" id="Page_258">-258-</a></span></p>
<p>A templom két különböző világ ízlésének és czélzatának jeleit
viselte magán. Magas alapfalai pillérekkel kikoronázva kívül-belől.
Északi oldala egészen ablaktalan, a délre néző sűrűn megrakva
keskeny, magas, ívbeszökő ablakokkal. Belől a nyugati részen
szilárd, karcsú kőoszlopokon nyugvó meredek kar: mindmegannyi
mutatóújjak, melyekkel a középkor figyelmeztette a szemlélőt: Én
építettem.</p>
<p>De ugyanezen falakon kívül és belől annyi teher, annyi
szükségtelen felszerelés, melyeket egy későbbi előrelátó század
mintha csak a bekövetkezendő mixta deputácziók félrevezetésére
ragasztott volna oda együgyű furfanggal. Mindmegannyi koholt okmány
a középkor által írt követelés megczáfolására. De bizony nem te
építetted, hanem én. Imé rajta is hagytam a kezem szennyét. Ott
sorakoznak egymás után, mint egy bekövetkezhető per alkalmára
készített érvek, az ormótlan torony, melynek minden porczikája
fából van és ha nagy szél fúj, versenyt nyikorog az előtte álló
jegenyefával. Azután a déli oldalon egy gusza czintériom vályogból
rakva, széles, alacsony ajtaját kétfelé tátja, mintha disputálna:
már hogy építettek volna engemet a góthok. Nagyobb bizonyosság
okáért rá is van írva tűzfalára az építési év, 1690. Mindez
értelmes arábiai számokkal, nehogy a római számokból valaki régibb
keltüségi kriteriumot formáljon. Ott vannak aztán a belső ismérvek
is (a mennyiben belül vannak) a kathedra, fölötte az elmaradhatlan
koronával és aranyozott kösöntyűivel; a <span class=
"pagenum"><a name="Page_259" id="Page_259">-259-</a></span> korona
homlokán fából kifaragott nyitott könyv, melynek fehér lapjára
Ezekiel II. 3. 4. 5. 6. 7. van jegyezve. (Az ilyen jegyzések mindig
következtetnek a predikátor temperamentumára. Nyilván a ki ezt
iratta, valami kegyetlen ember volt.)</p>
<p>A keleti hajót, hol hajdan oltár állhatott, egy alacsony kar
tölti be fából, kékre kifestve. Ez ellenargumentumul van szögezve a
szemben kellő oszlopzatos kőkarnak.</p>
<p>A mennyezet fehér és piros virágokkal tarkázott kék
deszka-koczkákból áll. A középső koczka parasztra van hagyva és
akkora kör van belerajzolva, a mekkora csak bele fér. A körben
kerek írás csiga alakú sorokban:</p>
<p>EPVLT EZ ISTTENNEC HAZA AN. 1690. BARATHI JANOS
PREDICATORS:…</p>
<p>Azután körönként kisebbedő betűkkel az öreg biró, azután az öreg
kurátor, kis kurátor, külső-belső előljárók neve rangszerénti
sorban. A harangozóé már egészen belesodródik a czentrum örvényébe.
A mesteré nincs. Annak nem dukál monumentum.</p>
<p>– No nézze nemzetes uram! – mutogatott az öreg előljáró. Olvassa
bár tulajdon maga azt az irást.</p>
<p>– Látom, – felelt a fiskus. – Irás nélkül is tudom, mi itt az
új, mi itt a régi. Új a menyezet, a kathedra, a torony, a kis kar,
mind ez látszik a munkáról. Új a nyugati előfal felső része,
látszik a repedésekről, a mint lejebb szállt. De az egész falazat
régi. Aztán nézzétek, itt a kis kar alatt a <span class=
"pagenum"><a name="Page_260" id="Page_260">-260-</a></span> talaj
egy egész lábbal magasabbra van emelve, mint egyebütt. Mire mutat
ez? Arra, hogy itt volt az oltár. Nem igaz-e, clarissime?</p>
<p>– Igaz; de azt is csak az a nép építette, mely itt lakott.
Elődei a mostani kornak.</p>
<p>– Lássa, clarissime, hogy maga az, a ki tréfál. Hiszi azt, hogy
ez a soproni artikulusok értelmében kielégítő ellenvetés.</p>
<p>A predikátor hallgatott.</p>
<p>– Nem hiszi; – felelt helyette magának a fiskus, – mert azok
világosan intézkednek azon templomokról, melyeket katholikusok
építettek s az anyaszentegyháznak visszaitélik még azon esetben is,
ha a község mind elhagyta volna is régi hitét s ha egyetlen
katholikus nem volna is a községben.</p>
<p>– Uraságod már nem tréfál, hanem félrebeszél. A soproni
artikulusok szólanak olyan templomokról, melyeket tartoznak
<i>nekünk visszaadni</i>, de nem olyanokról, a melyeket mi tőlünk
békés birtoklóktól elfoglalhatnának. Most.</p>
<p>– Ejh mit! A törvényt nem kegyelmed magyarázza, hanem a kinek a
kezében az erő van.</p>
<p>– Az erő? – kérdé a prédikátor és a kezében levő csontfogantyus,
szeges végű, vastag nádpálczát megemelte.</p>
<p>Nem volt vele semmi ártó szándéka. Csak gestikuláczióképen
történt és önkéntelenül. Megemelte, azután függélyesen a földnek
szegezte.</p>
<p>– Az erő? – kérdé ismételten, – no hát nézzen ide uraságod.
<span class="pagenum"><a name="Page_261" id=
"Page_261">-261-</a></span></p>
<p>Akkor ránehezedve a fogantyúra, elkezdte a pálczát nyomni
lefelé. A templom talaja – valamikor kővel vagy téglával kirakva –
most nyirkos, csupasz föld volt, de ezer és ezer lábnyom alatt
szilárddá tömürülve, nehezen nyitott útat a szeges botnak. De útat
nyitott. A pálcza lassan, de észrevehetőleg fúródott a földbe az
érczmarok nyomása alatt. Végre egészen elmerűlt, hogy csak
fogantyúja maradt ki belőle, megfeküdvén a talajt, mintha úgy
ejtették volna oda.</p>
<p>– No hát a kinél van az erő, húzza ki ezt a pálczát onnan, a
hova én leszúrtam.</p>
<p>– De meg is izzadt bele kegyelmed. Én pedig minden izzadtság
nélkül kihuzom, – felelt a fiskus mosolyogva, és a templom-ajtóhoz
lépve, annak tárt szárnyai egyikéből kivette a kulcsot és
folytatta:</p>
<p>– Itt a kegyelmed ereje. A templomot ezennel az uradalom, mint
építtető patrónus nevében birtokba veszem. – Ezzel kilépett a
templomból.</p>
<p>A megyei küldöttek és uradalmi tisztek szótlanúl léptek utána; a
nép, férfi és asszony, öreg és ifjú zúgva, jajgatva, sírva rajzott
körűlötte.</p>
<p>Ismerték a fiskust. Senki sem hitte, hogy a szerencsétlenséget a
törvények mérték volna rájok.</p>
<p>A hír sok mindent beszél azokról a háborgatásokról, melyeket az
ország és megye különböző községei szenvedtek.
Templom-foglalásokról és rombolásokról, melynek gonosz munkája
évről-évre folyik, néha megpihen s aztán újra kezdődik megujúlt
szenvedélylyel; ellentállásokról, melyeket erős <span class=
"pagenum"><a name="Page_262" id="Page_262">-262-</a></span> és
vitéz predikátorok, majd gyenge, de elszánt asszonyok fejtettek ki
s diadallal végeztek.</p>
<p>De éppen azért, hogy ők az általános háborgatás között mindaddig
sértetlenül maradhattak, nem tudták e rögtöni veszedelem okát a
törvényre vinni vissza. Mindenki személyes és titkos okot keresett
s mindenki ugyanazt az egy okot találta meg.</p>
<p>– A Patak menyecske csúffá tette a fiskust. Most a fiskus az
egész falun állja boszúját.</p>
<p>A szegény asszony ott volt a tömeg között, ott volt férje is.
Mindketten hallották a gyanításokat, a véleményeket, a
kárhoztatást, azután a szitkokat is, melyek inkább Ilonát, mint a
fiskust illették.</p>
<p>– Patakné az oka mindennek!</p>
<p>– Féltette a gyönyörűséges képét, mintha megharapta volna a
fiskus.</p>
<p>– Mintha megették volna azzal a kis enyelgéssel.</p>
<p>– Most már aztán elmehet a hídra énekelni, mint a koldus.</p>
<p>– El ám, meg vele együtt mi is.</p>
<p>Patak István hallotta a megjegyzéseket, de nem szólt semmit.
Merően szegezte szemeit a fiskusra. Ez a ledér, ez a dölyfös ember!
Hát mindenható ez? Hát ennek szabad az asszony tisztaságát
beszennyezni büntetlenűl? Ennek van hatalma ide jőni és szemébe
mondani ennek a sokaságnak: a mi a tied, az nem a tied, hanem az
enyém; ennek van szíve kizárni egy egész népet abból a hajlékból,
melyben Istenét imádta? Van szíve azt mondani: inkább örökre üres
és néma maradjon, mintsem ti énekeljetek <span class=
"pagenum"><a name="Page_263" id="Page_263">-263-</a></span> benne.
És a mit itt ez az ember cselekszik, annak minden átka az ő
ártatlan hitvesére nehezűl?</p>
<p>Elszántan vetette magát a fiskusra, midőn a kulcsot
felmutatta.</p>
<p>– Nem megy az olyan könnyen uram! Hát az úr sohasem jöhet a mi
határunkba, hogy veszedelmet ne hozzon?</p>
<p>Érczujjai belemélyedtek a fiskus kövér csuklójába. Egyet
fordított a fiskus karján s hátra csavarta, egy másik fordítással
pedig kitekerte kezéből a kulcsot.</p>
<p>– Ezt a kulcsot nem az uradalom csináltatta.</p>
<p>Mindez gyorsabban történt, mint elmondtuk. Mire a két megyei
huszárnak eszébe jutott a fiskus védelme, már akkor a kulcs a
predikátor kezében volt, Patak István pedig a templomfalnak vetette
hátát. Kezében egy tégladarab első védelemre.</p>
<p>A fiskus ordított:</p>
<p>– Verjétek agyon azt a kutyát. – Mihelyt azonban szabadon érezte
kezét, a bíróra rohant s azt ököllel arczulütötte.</p>
<p>– Zsivány! Hát nem tudod kötve tartani azt a másik
zsiványt?!</p>
<p>A bíró meg sem mozdúlt az ütésre. Hah! ha most ő bíró nem volna.
Megtörülte arczát és szólt nyugodtan:</p>
<p>– Semmi bűnt sem tett, nemzetes uram.</p>
<p>De ezt a szót már nem hallotta a fiskus.</p>
<p>Egy hamus fazék repült szeme közé, melynek tartalmától tele lett
mind a négy érzékenysége, anélkül, hogy ideje lett volna
kiköpködni. Segítségére <span class="pagenum"><a name="Page_264"
id="Page_264">-264-</a></span> jött azonban egy meszelő, mely
arczáról a rárakodott hamut letisztogatta és a helyét beecsetelte
fehérre. Ugyanezen pillanatban egy sütőlapát ütötte tarkón, mely
miatt süvegje a szeméig csúszott le, ezt egy kuruglya elhárította
onnan, hogy a fedetlen, kopaszodni kezdő fejet a pemet szabadon
tisztogathassa. A legszokatlanabb fegyverek csattogtak feje körül,
több fenyegetéssel, mint ártalommal, miközben folytonosan hangzott
a bőszült sivalkodás:</p>
<p>– Üssétek le, szaggassátok szét!</p>
<p>Az asszonyok. Az artikuláris világ szabadalmazott guerillái,
kiket semmi törvény sem bűntet. Azért, a hol a templomot kell
megvédeni, erőszakkal az erőszak ellen: ott sohasem szerepel férfi,
mindig asszonyok. A kit ezek megvernek: azt kinevetik, ha úr, –
deresre húzatják ellenben, ha katona.</p>
<p>A boldogtalan fiskust most a bíró vette oltalmába. Középre fogta
esküdt-társaival, hogy a fiskus megtépett feje úgy nézett ki
közülök, mint a ketrecz rácsai közűl a fenevad. Kézzel és pálczával
elhárították a fiskusnak szánt ütéseket. A fiskus bátorságban
érezvén magát, éktelen káromlásokat harsogtatott megtámadói ellen,
melyeket azok válogatott változatokba öltöztetve adtak vissza.</p>
<p>A többi urat a váratlan veszedelem a templomba szorította volna,
de ezt már akkor a predikátor bezárta. Meg kellett elégedniök a
czinterium oltalmával.</p>
<p>Mikor a zaj csendesülni kezdett, a szolgabíró <span class=
"pagenum"><a name="Page_265" id="Page_265">-265-</a></span>
kihozatott egy gyalogszéket a czinteremből és arra felállott.</p>
<p>– Emberek! – kezdé halk, siket hangon – (a nagy izgalmat ez a
hang fékezi meg legjobban) – a mi itt történt, azért ti fogtok
felelni, ti férfiak. A fiskus úr kötelességét teljesítette, ti
pedig megengedtétek asszonyaitoknak, hogy őt a kötelesség
teljesítésében csúfosan akadályoztassák. Ismétlem, a mit a fiskus
úr mondott. A jogos tulajdonost, az uraságot visszahelyezem a
templom birtokába. A kulcs csak formaság ugyan, de erre a
formaságra szükség van. Átadjátok-e?</p>
<p>– Nem adjuk. Törjék be az urak az ajtót. Menjenek be az ablakon.
Csináltassanak hozzá másik kulcsot, hangzott mindenfelől.</p>
<p>– Ha nem adjátok, úgy is jó. Be nem töretjük az ajtót, mert ez
szentségtörés volna. Ablakon sem megyünk be, mert ez tolvajság
volna. Másik kulcsot sem csináltatunk, mert ez tolvajkulcs volna.
Mi törvényesen járunk el s az uradalmat erőszak nélkül akarjuk a
templom birtokába helyezni. Azért a zenebonáért, a mit itt az
asszonynép elkövetett, az egész falu minden férfia felelősségre
volna vonható, de a megye nem fogja magát terhelni ily tömeges
fenyítkezéssel. Ez az uradalomnak is kárával járna. Hanem felelni
fog az előljáróság. Három embert holnap délre a bíró vasban fog
beszállítani a székvárosba. A kik önként vállalkoznak vagy a kit ti
választotok. Nekem mindegy. Fődolog csak az, hogy holnap délre
jelentkezzék. Ha bejőnek magoktól, jól cselekszik, ha be nem
<span class="pagenum"><a name="Page_266" id=
"Page_266">-266-</a></span> jőnek, nem jól cselekszik. Negyedik
lesz a zenebona szerzője Patak Istók. Őtet sem veretem vasra; ha
bejő magától jól cselekszi, ha be nem jő, ám ti lássátok. Azt is
megmondom, hogy míg a templomkulcsot önként be nem hozza valaki,
addig ezek az emberek vizsgálat nélkül fognak raboskodni. Hogy
pedig erre minél hamarább elhatározhassátok magatokat, annak is
megegyengetem az útját. Gondoskodunk róla, hogy ne legyen
bujtogatótok; a Tiszteletesnek ki kell a faluból költözni. E
czélból a papházat és mesterházat visszaveszszük tőletek. Egyik sem
szabadfundus, ti tudjátok. Robotoltatok mindkettőért. Tizennyolcz
napot a papi fundusért, tizennyolczat a mesterházért. A szolgált
robotot és a beépítkezés értékét becsű szerént megkapjátok az
uradalmi pénztárnál. Tiszteletes uramnak pedig kétszer
negyvennyolcz órát engedünk a kiköltözésre mesterével együtt.
Értettétek?</p>
<p>A szolgabíró száraz, élettelen beszéde jéggé fagyasztotta az
embereket. Senki sem felelt kérdésére.</p>
<p>Nem is várta. Intett a kocsisoknak. Fellépett kocsijába s az öt
úrral elhajtatott.</p>
<p>A nép ámolyogva hullámzott haza, csak az előljárók maradtak a
parokhia udvarán tanakodni.</p>
<p>Érezték, hogy nincs szabadulás. A papház és mesterház az
uradalom telkén van, tehát joga van kivetni papot és mestert. Nem
lehet ellentállani. De a templom szabad funduson van, attól ők nem
robotoltak soha. Ahhoz nincs joga az uradalomnak. <span class=
"pagenum"><a name="Page_267" id="Page_267">-267-</a></span> Ha
erőszakkal elveszik, vegyék el, de a kulcsot önként át nem adják
soha. Most a Tiszteletes kezében van; maradjon is ott, vagy adja
oda valakinek, de senki sem tudja, kinek.</p>
<p>Azután a három ember kijelöléséhez fogtak. Ez elől sem lehet
menekülni, mert ha önként nem jelentkeznek, katonaság fog
végezni.</p>
<p>– Istók öcsém, – szólt a bíró Patak Istvánhoz, – te szerencsés
vagy, mert ha elszaladsz, te helyetted senkit sem visznek el. Fogd
a baltádat és eredj, a merre látsz.</p>
<p>– Nem megyek, bíró uram! mikor a másik három emberről is van
szó, nem volna becsület kihúzni magamat; veressen kend vasba!</p>
<p>– Hát a többi három ki lesz? – kérdi tovább a bíró. – Úgy illik,
hogy az előljáróságból kerüljön ki. Öreg ember híjját kevésbbé
érzik meg idehaza. Mihály öcsém, János nász és András bátyám!
Kentek cselédes emberek, legkönnyebben elviselhetik.</p>
<p>A három ember nem mondott ellent.</p>
<p>– Ha már meg kell lenni, hogyne viselnénk el a vallásunkért? –
Összetette kezét mind a három felvenni a nehéz vasruhát.</p>
<p>Hát a pap? Nem rendűlt meg?</p>
<p>Nem; el volt erre készülve már ifjú korában, mikor e hivatalra
adta magát. Üldözés nélkül is ki volt téve koronkénti változásnak.
Ha jobb állomása akadt, ha szolgálatában hibát találtak, ha méltán
vagy méltatlanul bántalmazták: ott volt a dislokaczió, melynek
alkalmával könnyű volt, ha nem könnyíteni, <span class=
"pagenum"><a name="Page_268" id="Page_268">-268-</a></span>
legalább változtatni sorsát. Nem esett kétségbe magáért. Az
eklézsia pedig sokkal szívósabb, mintsem ilyen apró viszontagságok
megingatnák.</p>
<p>Bevonult a muzeumába, elővette a protokollumot és mindjárt a
legutolsó keresztelési adat után bejegyezte a nap történetét.</p>
<p>«Ezen kisdednek keresztelése napján stb., stb. három hintóval
kijöttek valamely urak (Solt. LXXIV. 4. 19.) és a lakosságot
kegyetlenül megtortúrázván, egynehány embereket foglyul vittenek.
Ez az itélet lőn a sok bűnért, mely az egész népben eláradott»,
stb., stb. Azután feljegyezte örök emlékül a hat tyrannus nevét s
befejezte egy deák szóval: Recrudescant.</p>
<p>Másnap reggel besétált a szomszéd városba a seniorhoz helyet
kérni. Az újfaiak, kik csak mostanában hordták ki a papjokat, úgyis
jártak nála a mult héten, hívták. Adja neki Ujfát.</p>
<p>A senior kiadta neki a Concessát (Komj. III. 27–28.), másik
héten érte jöttek az újfaiak három kocsival és elvitték.</p>
<p>Indulása előtt meglátogatta Patak Istvánné.</p>
<p>– Uram! mi szenvedünk, kegyelmed szabadúl. Férjeink fogságban,
ki tudja meddig, s kegyelmed mint a fecske röpül a tél elől.</p>
<p>– Örömest szenvednék veletek, de én hajléktalanabb vagyok az égi
madárnál.</p>
<p>– Mind a hatvan ház a kegyelmedé, mely a faluban van.</p>
<p>– Mind a hatvan ház az uradalomé s a ki engem befogad, maga is
hajléktalan lesz, – felelt <span class="pagenum"><a name="Page_269"
id="Page_269">-269-</a></span> a lelkész, miközben az asszony
vállára tette kezét és folytatta.</p>
<div class="figcenter" style="width: 374px;"><a href=
"images/i013hq.jpg"><img src="images/i013.jpg" alt=
"Felragadta a nehéz kulcsot…" title=
"Felragadta a nehéz kulcsot…" /></a>
<p class="caption">Felragadta a nehéz kulcsot…</p>
</div>
<p>– Jobb így. Ha elmegyek, a templom tiétek marad, mert az
uradalom feltöretni nem fogja, engem pedig nem ér el keze ott, a
hova megyek. Holott ha itt maradnék, ki tudja, milyen kisértetbe
ejtene. Zaklatások, édesgetések, gyermekeim jövője… Uram! ne vigy
kisértetbe. Jobb, legyek én távol, a templom zárva, a nyáj
megverve, de mindnyájan istennek vesszeje alatt, de oltalma
alatt.</p>
<p>– Ah! kegyelmed az az erős ember, ki a földet átszegezi
pálczájával, de a kisértet nyilától fél, mielőtt idegbe tétetnék!
Szegény hit, melyért csak ennyit mer az ember, nyomorult szeretet,
mely az első fuvallatra megfagy. Menjen kegyelmed, nem a mienk
többé, de a templom miénk marad s kulcsának nálunk a helye.</p>
<p>Felragadta a nehéz kulcsot, mely történetesen az asztal sarkán
nyugodott.</p>
<p>– Asszony! – kiáltott a lelkész, megkapva a menyecske kezét, –
te ne keresd a rémet, melytől én futok. Tudod-e, hogy ezzel nyílik
férjed tömlöczének ajtaja?</p>
<p>– Tudom s inkább soha ki ne nyíljék, mint ezzel nyíljék, –
felelt az asszony kegyetlen lelkesedéssel s keblébe rejtette a
kulcsot.</p>
<p>– Ó asszony! nagy a te hited, de rettegek, hogy megkisértésed
még nagyobb lesz. Ne tudjon róla senki, hogy a nagy kisértettel
ekként szövetkeztél. Kivánja-e, elfogadja-e tőled Isten ezt a nagy
áldozatot? De mindegy! Magad vetted kezedbe életedet <span class=
"pagenum"><a name="Page_270" id="Page_270">-270-</a></span> és
férjedét. Ha majd egyszer jobban szereted ezeket, mint hitedet,
akkor beviszed ezt a kulcsot <i>azoknak</i>. Akkor férjed
megszabadul. Még nem késő, add vissza; adjuk másnak vagy vessük a
tóba! Mit! Életedért? Nem? Egy vagy másképen átkozott akarsz lenni?
Menj! Isten azt is megbocsátja.</p>
<p>Míg a predikátor beszélt, az asszony görcsösen szorította két
kezét keblére, hova a kulcsot rejtette; aztán a lelkész kezére
borúlt.</p>
<p>– Nem.</p>
<h2>IV.<br />
(Példab. XXX. 24…)</h2>
<p>A harangszó. A keresztyén czivilizáczió tábori jelszava. Már
messziről beszél hozzád, hív, bátorít, köszönt. Jer, jer! itt
keresztyének laknak, a te testvéreid, kik a szeretet és irgalmasság
munkáit gyakorolják, kik veled egy névben idvezülnek.</p>
<p>Milyen szomorú falu az, a melyben nem hallik harangszó. Mint
valami rengetegben bujkáló ember, kerüli tekintetedet.
Barátságtalanul tátja rád egyetlen utczáját, mintha ketté akarna
vele harapni. Az első ház korcsma benne, az utolsó is az: a falu
lakói ide fizetik az öt perczentes adót. Ha hétköznap mégy rajta
végig, azt gondolod innep van; ha innepen azt hiszed, hétköznap. Az
időt a pásztorok határozzák meg; tehénhajtás, borjúhajtás,
sertéshajtás: ezek a reggeli idők; ököretetés, lóitatás, delelés:
ezek a nappal szakaszai. Az estve aztán megint a csürhével tér meg
és tart addig, <span class="pagenum"><a name="Page_271" id=
"Page_271">-271-</a></span> míg a tehéncsordásnak ismét kedve nem
jő kegyelmesen megengedni a hajnalt.</p>
<p>Mi másképp osztja fel az időt a harang. Hajnali harangszó,
reggeli könyörgés, déli harangszó, dél-esti könyörgés, estveli
harangszó. Imádságra, munkára, könyörgésre, pihenésre, hálára,
nyugovóra. Ha aztán az egész falu emez éber őrállójának valami
fogyatkozása van, teszem fel, kötél szakad, ütő törik, harangozó
levél-vinni van: már akkor kész a zavar. Kezd az asszonynép
szomszédolni, tanácsot kér egymástól, ha odateheti-e már az
ételt?</p>
<p>Most pedig (igaz! még azt sem tudjuk, hol lakott a Patak banya?
– Domboron.) Domboron sem harangszó, sem könyörgések. Öreg emberek,
kik igen megszokták már, elindulnak napfelkölt után s mikor a
templomajtóhoz érnek, sírva fakadnak. Akkor jut eszükbe, hogy zárva
a templom. Ma nem lesz könyörgés, holnap sem lesz, holnapután sem,
tán az ő életükben soha. Őket harangszó nélkül viszik ki,
prédikáczió nélkül temetik el.</p>
<p>Jő a vasárnap. Asszonyok, lányok felöltöznek ékesen, azután
megint levetik az innepi köntöst. Hiszen nem vasárnap az, mikor az
ember nem mehet kétszer az Istenházába. A fiatalja csak segít magán
úgy a hogy. Eljárnak a szomszéd helyekre innepelni. Azokba a
dísztelen fatemplomokba, melyeket régebben úgy kicsúfoltak.
Kiéneklik magukat igaz szívük szerént, de azért sóhajtozva
ballagnak haza. Csak nem olyan ez, mintha nekik maguknak volna
innepük. Nem értik ők meg más pap prédikáczióját, <span class=
"pagenum"><a name="Page_272" id="Page_272">-272-</a></span> nem ő
rájuk van az szabva. Aztán micsoda lélekkel veszik ők szájukba azt
a zsoltárt, a mit ott énekeltek:</p>
<div class="poem">
<div class="stanza"><span class="i0">Örül mi szívünk<br /></span>
<span class="i0">Mikor ezt halljuk,<br /></span> <span class="i0">A
templomba mégyünk…<br /></span></div>
</div>
<p>Hát örül? Aztán mihaszna megy egy-kettő, ha az egész nép nem
lehet együtt?</p>
<p>Megkérték aztán a szomszéd falubeli papot, hogy tartson ő nekik
maguknak külön prédikácziót a maga templomában. A textust ő róluk
vegye fel, aztán prédikálja le az ő szomorú állapotjukat. Megadják,
a mit kér.</p>
<p>A pap sokat kért. Egy kila búza, két akó bor, tíz fej szála
kender, meg egy hosszú fuvar. Sok, de megadták, csakhogy nekik
prédikáljon.</p>
<p>Mikor felvirradt a kitűzött nap: az egész falu népe útnak
indult. Szép rendben, válogatott zsoltárokat énekelve:</p>
<div class="poem">
<div class="stanza"><span class="i0">Nincsen már előttünk, ki
tanítana,<br /></span> <span class="i0">Vígasztalásban ki jóra
szólana,<br /></span> <span class="i0">És templomodban szín-helyen
állana…<br /></span></div>
</div>
<p>Nagy sereg nép várta az érkezőket. A vidéken híre terjedt a
rendkívüli istentiszteletnek s mindenfelől tömegesen gyűltek fel
részt venni benne. Ezek fogadták az érkező domboriakat s mentek
velük együtt a templomba.</p>
<p>De a templomban – ötszörte nagyobb lett volna bár – mégsem fért
volna el ez a tenger nép. Az ajtónál elkezdődött a tolongás és
huzalkodás, melynek <span class="pagenum"><a name="Page_273" id=
"Page_273">-273-</a></span> az lett az eredménye, hogy vidéki
hivatlanok, kik előljártak, szépen elhelyezkedtek benn, a szegény
domboriak pedig kívül maradtak. A hatalmas és megindító
prédikáczióból semmit sem hallottak. Csak a bentlevők sűrű és
folytonos szöpögéséről itélhették meg, hogy nagyon szép volt és
megérte a kila búzát stb.</p>
<p>De mi haszna, ha ők nem hallották? Ha ők nem sírhatták ki rajta
magukat? Ők a bőközieknek tartattak drága prédikácziót? Hát
fizessék most már a bőköziek.</p>
<p>De a Tiszteletes azt mondta, hogy ő nem a bőköziekkel alkudott.
Ő megtette a prédikácziót, úgy hogy senki sem találhatott benne
hibát. Eltartott két óra hosszáig, sírt rajta minden lélek. Ő nem
tehet róla, hogy dombori uraimék nem hallották. Hanem ha már úgy
van a dolog, hát a hosszú fuvart elengedi. Azonkívül ez évben nem
vesz dupla stólát a keresztelőknél, a miben neki – nyolcz
keresztelőt számít egy évre – harminczkét garas vesztesége van.</p>
<p>A domboriak megköszönték a Tiszteletesnek az engedelmességét s a
mint jöttek, ugyanazon rendben haza indultak. De most már nem
énekeltek. A fájdalomnak ez az egy öröme is kelletlenné vált.
Némán, komoran, lesütött fejjel lépdegélt ember ember mellett és
után.</p>
<p>Öreg Patak István is ott ballagott nehéz kedvvel, élete
párjával. Fia fogsága is csak fáj neki – hogyne fájna? – de azt
könnyű szívvel tűri s némi dicsekedéssel. Szent Pál apostolt veszi
fel <span class="pagenum"><a name="Page_274" id=
"Page_274">-274-</a></span> példának, a ki szintén tömlöczöztetett
és kétszer szenvedett egy híján negyven csapást a zsidóktól. Hanem
ha ő templomba nem mehet, abba ő belehal. Nem bánná, ha vörös barát
prédikálna is, csak bár prédikálna.</p>
<p>Ilona mögötte lépdelt s hallgatta az öreg duruzsolását.</p>
<p>– Hisz’ azon könnyen segíthetünk, apám uram, azért nem kell a
veres barátok után epekedni; mi magunk is tudunk énekelni,
imádkozni. Az Isten meghallgatja azt, ha nem a mester kezdi is.
Milyen szépen énekelgettünk az adventi estvéken! Kegyelmed még azt
is mondta, hogy olyan szépen olvasom a szentírást, mint egy
Tiszteletes. Hát ezután imádkozunk együtt minden estve. Vasárnap
pedig délelőtt és délután is. Behívjuk magunkhoz az atyafiakat, meg
a szomszédokat. Olyanok leszünk, mint egy kis szentegyház.</p>
<p>E szavakra nyitva maradt a szája öreg Patak Istvánnak. Biz igaz
is az, édes lányom! Az Úr áldjon meg azért a szép beszédedért. Így
már nem halunk meg. Milyen szép lesz az. Tudom istenem, hogy majd
sírok én akkor!</p>
<p>Egy szempillantás alatt elterjedt a tömegben, hogy mit mondott a
Patak menyecske. Milyen szép lesz az. Minden háznép minden estve
körülállja fáklyavilágnál a maga asztalát és úgy ajánlja magát
énekléssel, imádkozással a Mindenható gondviselésébe. A
mindenütt-jelenvaló a maga kibeszélhetetlen jelenlétével betölt
minden házat, minden szívet. Milyen szép lesz az! Elvették tőlünk
<span class="pagenum"><a name="Page_275" id=
"Page_275">-275-</a></span> az Isten-házát s ím most az egész falu
Isten-háza lett.</p>
<p>Ez a kép újra edzette csüggedt lelküket. A faluba víg énekszóval
mentek be. A házpásztorok csudálkozva fogadták őket. Ezeket ugyan
megvígasztalta a Nagytiszteletű úr.</p>
<p>A következő vasárnap reggelén meg is tartották az első
istenitisztelet Patakék házánál.</p>
<p>A Patak-ház tornácza elég tágas, a talpgerendák elég magasak
ülőhelynek; a tornácz hosszában sorakozó körte- és almafák virággal
terhes lombjai képezik a rögtönzött templom leírhatatlan
mennyezetét. A méhek ezrei már meg is jelentek, s csudálatos
harmóniában zümmögik az Invokacziót, melyhez a diskantot egy
fecskepár énekli. Fészket rak magának a tornácz gerendáján. Hogyne
volna ez a hely Isten-háza!</p>
<div class="poem">
<div class="stanza"><span class="i0">Itt megpihen a madár
is,<br /></span> <span class="i0">«Fészket rak a
fecske-pár…»<br /></span></div>
</div>
<p>Ilona mindent megtett arra nézve, hogy még inkább az legyen.</p>
<p>A fal ragyog az új meszeléstől. A tornácz, a fák alja tisztára
felseperve és felöntözve; az oszlopok beaggatva zöld ágakkal,
megrakva virágbokrétákkal.</p>
<p>Az érkező szomszédok és rokonok nem voltak tisztában azzal, a mi
történni fog s nem rágalmazzuk őket, ha azt mondjuk, hogy lépteiket
az első alkalommal inkább a kiváncsiság, mint a buzgóság vezérelte.
<span class="pagenum"><a name="Page_276" id=
"Page_276">-276-</a></span></p>
<p>Leültek sorban; a férfiak a talpgerendára, a nők gyalogszékekre;
némelyik állva maradt.</p>
<p>A fal mellett két tölgyfagőcs, mely öreg Patak István
gyerekkorában is ott állott már s ki tudja mennyi időtől fogva
folyvást két czélra szolgált. Csalánt és paréjt vágtak rajta minden
estve: ez volt az egyik rendeltetése. Másik nem kevésbbé fontos,
hogy ülőhelyűl szolgált a gazdának, mikor egyéb dolga nem volt.
Most mind a kettő be van terítve fehérrel s egyiken mint fő és
szokott helyen ül az öreg gazda, a másikon egy tüskés szemöldökű
bátyura, öreg Patak Istvánnal egy ivású. (Mikor ketten vannak, nem
is becsülik egymást.)</p>
<p>A tüskés szemöldökű bátyura igen szeret régi csinjaikról
beszélni, a melyek a jámborabb Patak Istvánnak sehogy sem akarnak
eszébe jutni. Hogyan futottak a törökfutáskor, meg a ráczfutáskor…
Hogyan nem birták a török ágyúját kivontatni az Okor berkéből s
hogyan veretett ezért a török valamennyiükre tizet-tizet…</p>
<p>– Ne hazudozzék kend annyit! Sok szónak sok az alja, – dörmögött
vissza Patak István. – Nem illik ezt az órát világi
hiábavalóskodással kezdeni meg. Inkább olvasson kegyelmed valamit
az írásokból. Jó szeme van még, nem úgy mint nekem.</p>
<p>– A kendé sohasem volt jó, mikor olvasni kellett! – incselkedett
a tüskés szemöldökű bátyura. Adja kend ide azt a könyvet.</p>
<p>A bátyura kinyitotta, a hol a jegyzék volt. <span class=
"pagenum"><a name="Page_277" id="Page_277">-277-</a></span></p>
<p>«Óh irgalmas és könyörülő szent Isten: Én szegény bűnös
ember…»</p>
<p>Az öreg ember az első szavak elolvasásán már egészen
elváltozott. Arcza gúnyoros vonásai elsímúltak, ajka vonaglott,
lélegzete megakadt, hangja reszketett. A betűk összefutottak szemei
előtt.</p>
<p>A lámpaláz nemcsak a színpadi szereplőket keresi föl.</p>
<p>– Nem bírom olvasni, szédűl a fejem! – szólt tikkadtan. –
Sohasem éreztem ilyen szédűlést.</p>
<p>Ilona mikor látta, hogy senki sem ajánlkozik a tovább olvasásra,
átvette tőle a könyvet.</p>
<p>– Ha megengedik kegyelmetek, majd én olvasok egy keveset.</p>
<p>Elkezdett olvasni, halkan, szemérmesen, mintha versent akarna
döngicsélni azokkal a bogarakkal, kik a körtefa virágaiban
duskálkodnak. A szó, a gondolat megelevenül ajkain. Békességet kért
a léleknek, a háznépeknek, árva nemzetünknek; vígasztalást a
szegény raboknak és betegeknek. Olyan jól esett utána mondani és
sírni azokon a szép igaz szavakon.</p>
<p>Csak ő maga nem sírt. Tiszta homlokán egyetlen felhőcskéje sem
suhant át a búnak. Ha valakinek, neki volna oka sírni. De most
innep van, az Úrnak napja. A ki az Úrnak akar udvarolni, tegyen le
mindent, a mi földi. Akár öröm, akár keserűség.</p>
<p>Majd kinyitotta a bibliát és egyes részeket olvasott fel belőle,
mindig előre megkérdezve: jó lesz-e ez? <span class=
"pagenum"><a name="Page_278" id="Page_278">-278-</a></span></p>
<p>A mit helybehagytak vagy kívántak, felolvasta szabatosan,
értelmesen, melegséggel. Nem sietett, nem akadozott. Szép feje
mélyen sülyedt a könyvbe; talán a rajta függő tekintetek súlya
alatt hajlott meg.</p>
<p>Csak egyszer rezdűlt meg hangja, mikor ezt a szót olvasta: «Jól
vagyon atyám, mert ez volt a te jó kedved!»</p>
<p>Akkor felvetette szemeit. Mintha azokban volna megírva, a mi
ezután következik. «Vegyétek fel az én igámat…»</p>
<p>– Elég lesz édes lányom! – szólt a tüskés szemöldökű bátyura. –
Elfáradtál már. Hanem most már kezdjünk az istenitisztelethez.</p>
<p>– Istenitisztelethez? Hát eddig mit csináltunk? – kérdé Ilona
ámulva.</p>
<p>– Mit? hát te olvastál, édes lányom, mi pedig hallgattunk. De ez
nem istenitisztelet. Azt énekléssel kezdik, aztán prédikálnak
benne. Én ilyen istenitiszteletre jöttem.</p>
<p>– Hát aztán nálunk ki predikálna?</p>
<p>– Nem értek épen igazi predikálást. Hanem az írást sok helyütt
nem érti az ember. Azt ki kellene fejteni, aztán megmagyarázni,
azután ránk alkalmazni. Te ezt mind megtehetnéd, hiszen olyan
szépen ki olvastál, akár egy pap. Milyen szépen ki lehetne fejteni
azt, a mit legutóbb olvastál: «Jól vagyon atyám! mert ez volt a te
jó kedved!» Ha már istenitisztelet, hát adjuk meg a módját.</p>
<p>– Azt már nem teszem asszonyészszel. A szentírásból minden ember
megért annyit, a mennyit <span class="pagenum"><a name="Page_279"
id="Page_279">-279-</a></span> az Isten akar neki mondani, a mit
nem értünk, az nem mi hozzánk van intézve s nem is arra való, hogy
találgassuk az értelmét. Van ott elég, a mit érthetünk, bár azt
olvasnók mindig kész szívvel. Hiszi kegyelmed, hogy a mi
írásmagyarázatunk istenitisztelet lenne? Idvességünk dolga? Nem;
hanem játék a szent dolgokkal. Templomosdi, mint a kis gyermekek
szokták. Én olyat nem játszom, bátyám uram?</p>
<p>– Lásd édes lányom! milyen szépet predikáltál most is; többet
tanultam belőle, mint máskor két tanításból. Hanem azért igazad
van: ne játszunk a szent dolgokkal. Azonban csak nem oszlunk el a
nélkül, hogy egy szépet ne énekeljünk!</p>
<p>– Nem ám, fiam! – mondogatta öreg Patak István – énekeljük el a
Jerémiás oráczióját. Az illik most mi reánk:</p>
<div class="poem">
<div class="stanza"><span class="i0">Keserves szívvel
Magyarországban<br /></span> <span class="i0">Mondhatjuk
magunkról…<br /></span></div>
</div>
<p>A tüskés szemöldökű bátyurának ellenben a 64-ik psalmus volt a
kedves éneke. Ő tehát azt tette ajánlatba:</p>
<div class="poem">
<div class="stanza"><span class="i0">«Im rettegtet az ellenség
engemet.»<br /></span></div>
</div>
<p>Öreg Patak István az ellenvéleményen megdúzta magát. Az ő
házában más akar parancsolni.</p>
<p>Ilona megkérlelte mind a kettőt. A kigyelmetek éneke tele van
zúgolódással. Nem illik az örökös panasz. Sok van még, a mivel
bírunk, a miért hálát kell adnunk. <span class="pagenum"><a name=
"Page_280" id="Page_280">-280-</a></span></p>
<p>Bátyura megint igazat adott az asszonynak s hogy a pörnek véget
vessen, elkezdette halk, reszkető hangon az éneket, mely a
menyecske szavairól jut eszébe:</p>
<div class="poem">
<div class="stanza"><span class="i0">Adjunk hálát
mindnyájan…<br /></span></div>
</div>
<p>Az egyház gyönyörű ősi éneke, melynek egyszerű szövege az öröm
és hála, dallama az alázatos szenvedés panasztalan kifejezése. Egy
angyal írta és egy martyr énekelte:</p>
<div class="poem">
<div class="stanza"><span class="i0">És mondjunk
dicséretet<br /></span> <span class="i0">Mi teremtő
Istenünknek,<br /></span> <span class="i0">Ki egybegyűjtött most
minket,<br /></span> <span class="i0">Hogy innepet
szenteljünk…<br /></span></div>
</div>
<p>Minden ajak, minden szív megnyílt a bátyura szavaira. Méhek és
fecskék elhallgattak. Most ember énekel. Ők nem tudnak ilyen szépen
énekelni.</p>
<p>Az istenitisztelet végeztével az öregebbek még ott maradtak
beszélgetni egyről-másról. Hogyan válogattak eddig a
predikácziókban! Most meg milyen jó az is, ha valaki egy imádságot
felolvas előttük. Magasztalták Ilonát szemtől szemben. Milyen nagy
kincs, a ki olyan szépen olvas, oly gyönyörűen énekel; a ki annyit
tud.</p>
<p>Ilona nem győzött szabadúlni a tömjéntől.</p>
<p>– Mi csak tudunk! – sóhajtozott az öreg bátyura, – mert
tanítottak bennünket. Milyen vígasztalás, milyen öröm a keserűség
között is, hogy értjük a jó Isten nyelvét. Tudunk vele beszélni:
<span class="pagenum"><a name="Page_281" id=
"Page_281">-281-</a></span> akármilyen együgyűen mondjuk is, ő
szent felsége meghallgatja. De mi lesz szegény gyermekeinkből.
Tudatlanul nevekednek fel, mint a mezei vadak. A ki nem tud
olvasni, énekelni, az elszokik a tisztességtől, a templomtól, a jó
emberektől. Hogy is menne emberek közé, hisz a száját sem tudja
felnyitni.</p>
<p>Ez kétségbeejtő gondolat. Hogy az ő ivadékuk bevetődjék
valamikor egy vidéki templomba s mintha összevarrták volna a szája
szélit, egy kukkot se tudjon énekelni? Már pedig ezt a sorsot ki
nem kerülhetik.</p>
<p>– Ez sem olyan nagy baj! – vígasztalódzott Ilona. – Segíthetünk
rajta okkal-móddal, csak akarni kell. Tanítjuk őket magunk. Hogy
mire? Arra, a mit magunk tudunk. No bizony, nagy mesterség is az!
Hiszen az iskolákban is csak az öregebb gyermek szokta tanítani az
apróbbat. Mikor én iskolába jártam, hétszámra se tekintett be ránk
a mester egyébkor, csak szerdán, szombaton délután, mikor beszedte
tőlünk a tojást, a mit luzusba vittünk. Mindig az első leány
leczkézett. Gyerekre nem merte bízni, mert az mindig ütött volna
bennünket. Én is voltam leczkéző! betűztettem, silabizáltattam,
olvastattam, kátét kérdeztem, számoltattam. Aztán olyan examenteket
adtunk, csakúgy harsogott bele a templom. Nohát! ha iskolás lány
korunkban tudtunk tanítani, bizony tudunk most is. Én szívesen
tanítom, a ki rám bízza a gyermekét. Tanítja más is! Isten megáldja
a testi munkát: hát a lelkit hogy ne áldaná meg! <span class=
"pagenum"><a name="Page_282" id="Page_282">-282-</a></span></p>
<p>– Mind szép ez prédikácziónak, édes leányom. Hanem bajosan
érnétek ám ti arra. Aztán iskolánk sincs, mert a jólelkű uraság azt
is megirígyelte. Hová járnának? Ide ti hozzátok? Az a sok czéda
gyerek minden ablakodat beverné.</p>
<p>– Igaz, hogy nem érnénk rá mindig. De a mester sem ért ám rá
soha, mégis csak ragadt ránk valami – egymástól. Aztán, ha nem is
tanúlnak mindig – a mi nem is szükség: – legalább hadd legyenek
együtt. Egyik őrzi a másikat. Ha egyebet nem tesznek kegyelmetek:
fogadjanak nekik egy pásztort, a ki reggelenként kihajtsa őket az
erdőszélre játszani, estvére meg ismét visszahajtja. No de addig,
míg meggondolják a dolgot, küldjék mi hozzánk, hadd játszszanak a
mi udvarunkban.</p>
<p>A faluban ennek a szónak is híre terjedt. A Patakék menye most
már gyerekeket is akar tanítani. Mester akar lenni. Asszonymester.
Hát már most neki fizetik a sódart, meg a csutás kukoriczát?</p>
<p>Az asszonynép megirigyelte a szereplést. Majd bizony! Belső
ember dolgába avatkozni. Dejszen az ő gyermekét ne tanítsa
senki.</p>
<p>A férfia kevély megvetéssel vállat vont rá. Asszony beszédére,
gyermek játékára, mester hivatalára okos embernek nem sok gondja
van. Lesz is abból valami! mester se bír azzal, nemhogy
asszonycseléd.</p>
<p>De a férfiak és asszonyok gazda nélkül számoltak. <span class=
"pagenum"><a name="Page_283" id="Page_283">-283-</a></span></p>
<p>A Jánoskák meg a Sárikák a mennyire örültek neki, mikor a
mestert nagy énekszóval, sírva kikisérték a határig; épen úgy unták
már most a vakácziót.</p>
<p>A mint neszét vették, hogy ezután a Patak menyecske lesz a
mester, elkezdtek ólálkodni a Patakék háza körül. Bekandikáltak a
sorompónyíláson, megpillantották az udvaron futkosó Pistikát s a
nyílásokon átszolgáltatott czifra papirosjegyzékekkel,
szőrlabdával, fa-karddal, dorombbal és egyéb drága ajándékokkal
megszerezték ismeretségét (óh egy mester gyerekének óriási
privilégiumai vannak s pártfogása megbecsülhetetlen kincs), melynek
erejénél fogva később be is merészkedtek lépni a kisajtón.</p>
<p>Pistika kínos helyzetbe jutott. Választania kellett a leányok és
fiúk barátsága között. Szíve, valamint vele született gavallér
érzülete, azután azok a csábítva mosolygó arczok, ragyogó szemek;
meg, hogy a leány mind tiszta, síma, kimosdott, beszédes; meg azok
a keresztbe tett kezek, melyek «gólya vinni» ajánlkoztak: mindezek
már-már arra bírták, hogy elfordulván a karmolt orrú, csapzott
hajú, szurtos képű fiúktól, a női kamarilla karjaiba vesse magát,
midőn az egyik gyerek egy négy lóra való lószerszámot mutatott
elő.</p>
<p>Ez hatott és Pistika testestől-lelkestől a demokrata-párthoz
szegődött, melynek játékai orrmosással végződnek.</p>
<p>Négy gyerek befogta magát a lószerszámba, mely tegnapelőtt
készült csent csepűből. Pistikának egyik <span class=
"pagenum"><a name="Page_284" id="Page_284">-284-</a></span> kezébe
adták a gyeplűt, másikba egy kigyófejes telekes ostort. Gyi te!</p>
<p>A négy csikó hortyogott, tüszkölt, nyihogott, nyerített.
Szügyibe vágta a fejét, harapdálta egymást, marta a zablát, csakúgy
habzott bele a szája a keserű orgonafa-héjtól, mert a zablavas
orgonafából volt faragva. Kapált, toporzékolt, rúgott előre, hátra,
egyszóval minden lómesterséget elkövetett. Azután elkezdett menni,
kényesen szedve lábait, mint az úri lovak. Pistikának az orra egy
araszttal elébb jár a lábujjánál. De ez nem sokáig tart, mert ime a
lovak csakhamar megbokrosodnak, neki nyúlnak és úgy elragadják a
kocsit, hogy máig se tudjuk, hová lett a kereke. A kocsis orra
bukott és elkezdett ordítani, a hogy csak egy igazi mestergyerek
ordíthat, mikor a lovak elkapják.</p>
<p>Most már aztán a négy csikó igazán elkapta a kocsit. A
szerszámot összevissza szaggatták, egyiknek nyakára fujlott a
nyakló, azt úgy húzta a másik három az istrángnál fogva a kisajtó
felé.</p>
<p>De ó rémület! A tüskés szemöldökű bátyura, kinek kenyérebéd után
mindig volt valami oka végigsandalogni az utczán, épen abban a
pillanatban toppant be a kisajtón, mikor a négy gyerek törte magát
kifelé. Szétvetette előttük a két lábát, kiterjesztette az öreg
szűrt s felfogta mind a négyet, az egyik saját unokája volt.</p>
<p>– Hát ti rossz fát tettetek a tűzre? Vissza csak, vissza
semmiházi rossz kolonczai.</p>
<p>Terelte őket a tornácz felé.</p>
<p>A négy bűnös rettegve engedé magát betolonczoztatni.
<span class="pagenum"><a name="Page_285" id=
"Page_285">-285-</a></span> Az egyiknek ugyan módjában lett volna
elillanni, de szerencsétlenségére a lószerszám az övé volt. Ezt
csak nem hagyhatta oda!</p>
<div class="figcenter" style="width: 376px;"><a href=
"images/i014hq.jpg"><img src="images/i014.jpg" alt=
"… vörös orczájáról most is törülgeti az olympiai port." title=
"… vörös orczájáról most is törülgeti az olympiai port." /></a>
<p class="caption">… vörös orczájáról most is törülgeti az olympiai
port.</p>
</div>
<p>A tornáczban várta őket a bíró. Még pedig milyen bíró?
Részrehajló, elfogult bíró, a ki vádlót most is csókolgatja s vörös
orczájáról most is csókolgatja az olympiai port.</p>
<p>Aztán ott voltak a tanuk. Azok az irigy és kaján lányok, a kik
fölemelték és a tornáczig vitték Pistikát kegyetlen rugdalózásai
ellenére is. Most aztán az a boldogabb, a ki jobban árulkodhatik. –
Hiszen csak kerüljenek ki az utczára!</p>
<p>A kegyetlen bíró beparancsolta a vádlottakat is, meg a tanukat
is a nagy házba. A vádlót úgy vitte be félkézen fogva, mert az nem
akart mozdúlni, míg elégtételt nem szolgáltatnak neki.</p>
<p>A négy gyerek elkezdett a szobában bőgni, mindegyik ártatlannak
vallotta magát a dologban, hogy a többi a bűnös. A tüskés
szemöldökű bátyura aztán még jobban biztatta őket. Lesz most ne
mulass.</p>
<p>Ilona a kályha-suthoz fordúlt, a hol szokott állani a rokkafa,
meg a nyírfa-seprű. Onnét elővett a vakablakból egy nagy köcsög
aludttejet, azt kitöltötte egy zöldmázas cseréptálba, vádlottaknak
úgy, mint tanúknak kezükbe adott egy-egy darab kukoricza-kenyeret –
olyan sárga mint a viasz – meg egy festett fakanalat.</p>
<p>– Egyetek, fiaim. Máskor vigyázzatok a kisebbre.</p>
<p>Pistika is megkapta a maga fakanalát és kukoricza-kenyerét.
<span class="pagenum"><a name="Page_286" id=
"Page_286">-286-</a></span> De ő elhajította mindkettőt,
ellenkezvén önérzetével, hogy a sértővel érintkezzék, míg az ügy a
lovagiasság szabályai szerént el nem intéztetett. Szöpögött és
kökényszemmel (értvén a kökénynek nem színét, hanem ízét)
bandzsalított a négy gyerekre, a kik imé gonoszságaik díjába még
aludttejet kapnak, holott megérdemelnék, hogy czérnaszállal
asztallábhoz kötöztessenek. De ilyen ez a földi
igazságszolgáltatás.</p>
<p>A gyermekek az aludttej végén egymásután kiszökdöstek.
Lehetetlen az, hogy valaki meg ne adja az árát az ilyen bűnténynek.
A ki legutoljára maradt, majd azt fogják kihúzni a bőréből. Jobb
lesz menekülni szép szerrel. De a negyedik is vidám arczczal
siklott ki a kisajtón. Ott összeülének tanakodni s törték a fejüket
a közelmúlt eseményeinek összefüggésén. Nem foghatták fel az
erkölcsi világrendnek ezt a szokatlan abnormitását, melyben a bűnt
aludttej követi.</p>
<p>Másnap reggel aztán a hány Jánoskája és Sárikája volt a falunak,
az mind előállott a szeredásával meg a kosarával. Példának okáért
beletették a Hübnert meg a zsoltárt, hogy kitünjék, miszerint a
sült töknek meg a pattogatott kukoriczának még marad elég hely!
Hiába bizonyozták nekik, hogy nincs iskola. De igenis, hogy van.
Patak ángyi a mester. Már tegnap is egész nap ott játszottak a
gyerekek.</p>
<p>A Patakék udvara megelevenült. Ilona sorba ültette őket a
talpgerendára. Énekeltetett velük, imádkoztatott, azután
megleczkézte őket. A zsoltárosokkal <span class="pagenum"><a name=
"Page_287" id="Page_287">-287-</a></span> két verset, az
ábéczésekkel két sort. Mikor ebből is kifogyott, diktáltatta a
tizparancsolatot, meg a kétszerkettőt. Megállapította az
osztályrendet, azután hagyott nekik könyvnélkül valót. Azt jól meg
kell tanúlni, mert a ki egy szóba megakad, azt levetteti. Most
imádkozzatok tanulás után valót.</p>
<div class="poem">
<div class="stanza"><span class="i0">Hő szüléink, hő
tanítónk<br /></span> <span class="i0">Minket hőn
szeressenek…<br /></span></div>
</div>
<p>Hohó! még akkor nem mívelődött így ki a világi nép. Csak szegény
paraszt gyerekeknek való imádságot tudtak.</p>
<p>«Én édes Jézusom! cselekedjed, hogy a te tudományodat mind
holtig szerethessem, követhessem…»</p>
<p>A gyermek vette kalapját, könyvét, a leány kosarát és az udvaron
sorba állott szépen párosával. Külön sorban a felszegiek, külön
sorban az alszegiek. Az első gyerek kezdeményezésére megindult a
kis sereg és harsány köszönéssel hagyta el a Patakék udvarát.</p>
<p>A falu asszonyai csak várták, hogy meddig tart ez a komédia s
mikor kergeti szét Ilona végképpen a gyerekeket? De ő nem látszott
megunni a dolgot. Napról-napra többen jelentek meg s ő
lelkiismeretes hűséggel tanította őket, a hogy tudta.</p>
<p>Fenyítéket nem tartott (ehhez éppen úgy nem tartotta jogát, mint
az írásmagyarázáshoz), tehát minden gyermek vonzódott, sietett
hozzá. Az árnyékos udvarban tetszett mindegyiknek a világi lét
<span class="pagenum"><a name="Page_288" id=
"Page_288">-288-</a></span> sora. Gyönyörűség volt az életük.
Tanterv, leczkerend, mulasztási jegyzőkönyv és a közmívelődés egyéb
házszabályozói nem voltak ugyan: de Ilona nem is igen értett ehhez,
a gyermekek pedig nem követelték. Ők csak azt érezték, hogy
mennyivel szebb az élet idekint a tágas, szellős, homokos udvaron,
mint abban az utálatos lyukban, a hol régebben reggeltől estig be
voltak gyömiszelve, s melynek két bunyik ablaka folyvást
csikorgatta rájuk a fogát, mint a kisértet.</p>
<p>Ilona hivatalát mások is megkivánták. Ki hiúságból, ki
büszkeségből, ki kötelességérzetből ráadta magát, hogy tanítson. A
maga gyermekeit is meg a rokonokét is. Hiszen az nem is mesterség.
A mit a Patak menyecske megtehet, azt ők is megtehetik. Lett egy
helyett öt iskola. A gyermekeknek jó dolguk volt. Ha egy helyütt
levetették őket, vagy unták magukat, mentek a másikba. Az asszonyok
versenyeztek egymással, ki tud többet tanítani. Még a csillagtalan
zsoltárokat is.</p>
<p>De azért Ilonáé maradt a legnépesebb. Nemcsak azért, mert neki
legjobban kezére áll a tanítás, hanem azért is, mivel ő olyan jó és
gyengéd volt. No meg hogy tagadhatatlanul igen szép is. Nohát!
szép, jó, igaz: egész életünk ezt keresi, hát a gyermek hogyne
szeretné, ha megtalálta.</p>
<p>Milyen nagyra van a jámbor amerikai ember a találmányával, hogy
a gyermekek legjobb tanítói a nők. Persze, hogy azok! Ki is más, ha
csak angyal nem? Tudtuk mi ezt ezelőtt kétszáz esztendővel, mikor
még az ő rongyos országuk a világon sem volt!</p>
<p class="center">*</p>
<p><span class="pagenum"><a name="Page_289" id=
"Page_289">-289-</a></span></p>
<p>A világ aztán haladt a maga kátyús útján. A robot emberei –
miután lelkük dolgát ellátták – nyugodtan folytatták napi munkáikat
a parancsolat szerént, mely azt mondja: Hat napokon
munkálkodjál…</p>
<p>Végezték minden dolgaikat. A kaszálást, gyüjtést, aratást. Kiki
szolgálta a robotot magának is, meg az uraságnak is, mert annak a
törvénynek ez az exegesise: öt napon magadnak, a hatodikon pedig az
uraságnak.</p>
<p>Patak Istvánt is várta a maga földje, meg az uraságé is, de az ő
kezén egészen másnemű szerszámok vannak most, mint kasza és
sarló.</p>
<p>A háznál van elég cseléd. Két öreg, két apró. Mind a négy
alkalmas a készet fogyasztani, de megkeresni alkalmatlan mind a
négy.</p>
<p>A szegény asszony most már nem taníthat; a gyermekek magukra
hagyva játszanak az udvarban, de azért együtt vannak Patak szüle
perpatvarkodó fenyítéke alatt, kinek sehogy sem tetszik az, hogy
unokáit úgy teletömködi az a sok gyerek mindenféle jóval. Már
hiába, ennek minden mestergyerek alá van vetve, azért békével kell
tűrni sorsát. Másfelől öreg Patak István gyűjti maga körül a
csalánvágó göcshöz a sok czéda cselédet. Kikérdezi őket, aztán
ócsárolja tudományukat. Keveset tudnak. Mikor ő is iskolába járt,
nem ennyit tudtak ám. Deákúl is tudtak énekelni.</p>
<div class="poem">
<div class="stanza"><span class="i0">Jam moesta quiesce
querela,<br /></span> <span class="i0">Lacrymas suspendite
matres.<br /></span></div>
</div>
<p><span class="pagenum"><a name="Page_290" id=
"Page_290">-290-</a></span></p>
<p>Azt rájuk disputálja, hogy tanúlják meg. Nyaggatja vele őket,
veri a taktust féldélig. Hátha elvetődnek az <i>«atyák»</i> az ő
árva falujokba is. Legalább ne valljon a menye szégyent.</p>
<p>Minderről Ilona semmit sem tud, hétszámra robotba jár. Sokkal
adósok, a mit szántáskor, kaszáláskor nem szolgálhatott le, mivel
az ekeszarva meg a kasza nem asszonykézbe való. Sarlóval kell
leszolgálni, a mit lehet.</p>
<p>Ruhába kötve kiviszi a munkára kenyérkéjét s mikor a többiek
hozzáülnek a délebédhez, öten-hatan karikába, ő elbúvik vele valami
kereszt árnyékába magánosan. Ne lássák, hogy nem eszik főttet.</p>
<p>Napnyugatkor hazatér s míg más pihen, ő marhát etet, fej, főz,
tisztogat; mikor mindenki elnyugszik a háznál, akkor kimegy a
konyhára, ott mos, szárít, mángorol; onnan kimegy az udvarra,
megtekinti a jószágot, vet a lónak; bejön, megcsókolgatja
kicsinyeit; ledűl a kisebbik mellé, a ki felébred és elkezd sírni.
Ennek tej kell, azon elalszik gyermek és anya. A gyermek álmában is
gőgicsél, az anyának álmában is fülébe hangzik az ének, melyen
elaludt.</p>
<div class="poem">
<div class="stanza"><span class="i0">Ha ágyamban
nyugszom,<br /></span> <span class="i0">Csendesen
aluszom,<br /></span> <span class="i0">Nincsen semmi
félelmem;<br /></span> <span class="i0">Midőn
felserkenek,<br /></span> <span class="i0">Semmin nem
kesergek,<br /></span> <span class="i0">Mert Isten őriz
engem.<br /></span></div>
</div>
<p><span class="pagenum"><a name="Page_291" id=
"Page_291">-291-</a></span></p>
<p>Egy keveset <i>lop;</i> akkor felkél hajnal előtt, veszi
sarlóját, kimegy a maguk földjére. Arat a mit arathat s fel is köti
maga. A kelő nap megint ott látja a többi között.</p>
<p>Búzát aratnak, tiszta búzát. Ötven-hatvan asszony széltiben
elfogja a nagy tábla aranytengert s vigan dalolva, nevetgélve
vágják engedelmes hullámait. Mögöttük férfiak kötözik kévébe a
lerakott markokat s ezek mögött egy ispán áll, a kit mostoha sorsa
arra kárhoztatott, hogy a hátrahagyogatott konkolyszárakat
csapkodja lovagostorával reggeltől estig. A nők tiszta fényes fehér
ruhába öltözve, mint az angyalok. Óh a búza nagy király, aratása
nagy innep, hova csak diszruhában szabad megjelenni. Minden szeme
arany. Istenáldás, melyet nem szabad pocsékolni. Szelíd kézzel kell
összefogni egy-egy markot (a ki szépen bánik vele, azt megérzi a
kalász, gyöngéd szeretettel simul hozzá és hálás hízelgéssel hajlik
balkarjára, mint egy szőkefürtű gyermek), gondosan kihagyni a
konkolyt, mint azt az evangéliomi gazda parancsolta; nagy tarlót
hagyni, mert a ki tövin vágja, az egytől három napig tartó
derékfájásra itéltetik a bölcs természettől, a miért a földtől
ellopta, a mi a földé. Kaszával, ezzel a brutális, éktelen és
zabnak való szerszámmal, melyet bizonyosan a vandalusok alkalmaztak
legelőször búzavágásra, s a melynek minden mozdulata olyan bőszűlt,
kegyetlen, kérlelhetetlen, mint a hóhér pallosáé, ugyan melyik
férfi merészelné kaszával illetni a füvek királyát? A mi korunk,
mely kitalálta a mesterséget <span class="pagenum"><a name=
"Page_292" id="Page_292">-292-</a></span> egyszerre kitakarítani
is, tékozolni is. Csak gyorsan mindent egy kaszavágással. Hadd
ugráljon a szem szerteszéjjel! Csak szalma legyen sok!</p>
<p>Mikor az ispán delet parancsolt, mindenki keresett magának egy
kereszt-kebelt s ebédjéhez látott. Ilonának nem az étel kellett,
hanem a pihenés. A sok álmatlan éj, férje sanyarú sorsa,
elhagyattatásának mindig gondosan titkolt, de folyvást emésztő
fájdalma kimerítették erejét. Kinézett magának egy üres keresztet,
oda bevonúlt, lehajtotta fejét egy kévére, betakarta arczát
kenyeres abroszával és elaludt mélyen.</p>
<p>A többiek a szokott egy órai alvás után sarlójuhoz mentek s
hagyták a szegény asszonyt tovább aludni. Hadd pihenje ki magát,
hiszen nem tartoznak ők az uraságnak rendőri szolgálattal.</p>
<p>Az ispán észrevette a hiányt. Nem tudakozta ki hiányzik; úgy is
hiába kérdezte volna, mert ez a lelketlen paraszt nem vall
egymásra. Sorba járta a keresztsorokat maga, s minél tovább ment,
annál inkább felbőszült s annál erősebb büntetést forralt annak a
naplopónak, a ki őtet ebben a pörkölő időben úgy megfárasztja maga
után. Akárki lesz, megkeserüli.</p>
<p>Távolról megsejtette az alvó asszonyt s óvatosan, lábujjhegyen
lopózkodott felé. Az aratók észrevették; nem tudták, mit akar, csak
annyit sejtettek, hogy nem jóban töri a fejét. Elkezdtek
hujjákolni, mintha nyulat ugrasztottak volna fel. Talán fölébred
majd.</p>
<p>Az ispán még jobban dühödött; tudta, hogy az <span class=
"pagenum"><a name="Page_293" id="Page_293">-293-</a></span> egész
csinált lárma azért van, hogy az ő szándéka meghiusuljon.
Meggyorsította lépteit s a mint az alvóhoz jutott, a kezében lévő
korbácscsal végigvágott rajta, hogy a vékony patyolatinget
egyszerre elfutotta a vér.</p>
<p>– Adta rossz bestiája, így lopod te a napot.</p>
<p>Az asszony szívszaggató üvöltéssel ugrott fel, lekapta fejéről
az abroszt, felállt, azután hátragörnyedve, vonagolva térdrerogyott
s összekulcsolt kezekkel nézett az ispánra. Nem tudta, mi történik
vele.</p>
<p>Az ispán maga is megijedt, a mint a gyönyörű alakot
meglátta.</p>
<p>Megsajnálta, mivel olyan szép: de hát minek takarta el arczát?
Valami formátlan teremtést vagy vén asszonyt ütni: az más, azt nem
tiltja a lelkiismeret. De szépnek és fiatalnak okozni fájdalmat:
ezt az ispáni hatalomnak sem engedheti meg az ispáni
lovagiasság.</p>
<p>Próbálta a dolgot <i>elütni</i>. A durvaságot otrombasággal.
Mert hogy egyenesen beismerje durvaságát, sőt bocsánatot is kérjen:
ez gondolatnak is bolond.</p>
<p>Még egyet vágott az asszony másik vállára, kicsit, a mi arra
volt szánva, hogy megenyhítse a másikat, a nagyot és vérzőt.</p>
<p>– Hát ilyen amolyan álmos menyecskéje! tartsad csak a hátadat!
Ármányos! így csalsz te meg engemet. Takarodol mindjárt aratni!</p>
<p>Az asszony magához tért ijedtségéből. Felkapta sarlóját és
futott az aratók felé. Orczáján a köny csorgott alá, hátán a vér.
<span class="pagenum"><a name="Page_294" id=
"Page_294">-294-</a></span></p>
<p>Az ispán engedte futni az asszonyt, s mikor annyira volt már,
hogy utól nem érheti, ő is megeredt utána nehézkes gyorsasággal
topogva és magasra szedve térdeit, mint a ki tetteti, hogy teljes
igyekezettel fut. Korbácsát magasra emelgette. – Várj csak,
semmiházi ármányosa te! csak érhesselek utól.</p>
<p>Hadd lássák, hogy csak tréfa.</p>
<p>Az aratók hallották az asszony jajsikoltását, aztán látták, a
mint fut feléjük; utána az ispán nevetve, kiabálva, öklét
mutogatva.</p>
<p>Elébe szaladtak Ilonának, kézen fogták, úgy vezették egy kévéig,
ott leültették.</p>
<p>Egyik az idősebbek közül felemelt sarlójával megfenyegette az
ispánt.</p>
<p>– Ide ne jőjjön az úr, ha kedves a szemevilága, mert kivagdalom
a szemeit ezzel a sarlóval itt ni!</p>
<p>Azután Ilonkához fordult.</p>
<p>– Mutasd édes rajom, hol fáj? mutasd a válladat.</p>
<p>Sírtak vele együtt. Vígasztalták, biztatták, hogy nem mély a
seb, majd begyógyúl az.</p>
<p>– Begyógyúl, begyógyúl, – zokogott az asszony. – Nem is az öl
meg, hanem a szégyen.</p>
<p>– Ó fiam! a szegénynek semmit sem szabad szégyenleni, –
dörmögött az öreg bátyura, ijesztően húzván össze tüskés
szemöldökeit.</p>
<p>Az ispán elővette tűzszerszámát és belemerült a csiholásba.
Lássák, hogy dolga van, azért állapodott meg, s nem azért, mintha
nem merne közelíteni. Csiholás közben fél szájjal (a másik fele a
<span class="pagenum"><a name="Page_295" id=
"Page_295">-295-</a></span> pipát marta) böfögtette otromba
tréfáit, minden szó után nagyot röhögve.</p>
<p>– No bizony nagy baj is az! Egy kis asszonyhús. Ne féljetek,
kitelik a maga foltjából. Még vastagabb lesz, ha begyógyul. Háj nő
a helyén. Halnak ám abban az asszonyok rakásra.</p>
<p>Nem szóltak neki vissza. Mit szaporítsák a szót. A sebet
kimosták, betapasztották forrasztófűvel, melylyel az aratók a
sarlóvágta sebeket gyógyítják s a mely mindenütt kél, a hol búza
van. Egyik a király, másik a királyné. Egyik táplál, másik
gyógyít.</p>
<p>Mikor betapasztották a sebet, folytatni kezdték a munkát. Ilona
is velük együtt. Aratott és folyvást könyezett.</p>
<p>Némán dolgoztak: egy szó sem hallatszott az egész hosszú
délután, csak a tüskés szemöldökű bátyura dörmögött folyvást, a
mint a kévét térdelte, szorongatta. Mintha az ispánt térdelné s
annak a nyakát fojtogatná azzal a szalmakötéllel.</p>
<p>Az ispánnak nyomta a szívét ez a nagy hallgatás.</p>
<p>Óhajtott szabadúlni ettől a naptól, azért még jól fenn volt a
nap, mikor kimondotta a munkabeszüntető szót.</p>
<p>De most senki sem hallotta. Folytatták tovább is az aratást. Az
ispán felült lovára s mint a ki sértve érzi magát e dacz által,
elvágtatott. Mikor egy domb mögött eltűnt, akkor a tüskés
szemöldökű bátyura is készen volt a kévéjével, azt felemelte
félkézzel, de megint csak eszébe jutott, <span class=
"pagenum"><a name="Page_296" id="Page_296">-296-</a></span> hogy az
a kéve nem Isten ostora (mint az, a ki helyett földhöz akarta
vágni), hanem Isten áldása: azért szép gyöngéden ölbefogta, s egy
csonka keresztre föltette papnak.</p>
<p>– Elég.</p>
<p>Akkor abbahagyták az aratást. Ilona kisírt szemekkel ment a
kereszt tövéhez, fölszedni az egyét-mását.</p>
<p>A bátyura oda sarmallódzott hozzá.</p>
<p>– Kegyes leányom! – szólt neki reszkető hangon, – úgy fáj a
szívem éretted, mint ha késsel hasogatnák! De azért el ne busúld ám
magadat, hogy az az… istentelen ember úgy bánt veled.</p>
<p>– Dehogy búsulom, bátyámuram! A jó Isten engedte meg neki, mint
Sémeinek. Az ilyen munkát nem bízza jó emberekre. Majd megfizet
neki.</p>
<p>– Ha én azt tudnám édes leányom! – Azután közelebb lépett az
asszonyhoz, megfogta kezét s búsan szegezte rá tüskés szemeit.</p>
<p>– Ilona! te úgy tudott az irásokat, mint a pap. Hát mondd meg
nékem, miért látogat téged az a szent Úristen, mikor te jó vagy,
hív vagy, istenfélő vagy!</p>
<p>– Nem tudom, bátyámuram! nem is kérdeztem még soha. Nem is
vagyok olyan jó, mint kegyelmed mondja. Nálam jobbak is szenvednek,
sokkal többet. Mi az én szenvedésem az én szegény jó uraméhoz
képest, ki nem láthatja a nap világát sem? A szemevilágait sem –
tevé hozzá sírva, – az én szegény kis árváimat. <span class=
"pagenum"><a name="Page_297" id="Page_297">-297-</a></span></p>
<p>– Lássa kegyelmed – folytatta azután szilárdabb hangon – még
eddig nem is szenvedtem. Gyermekeim és a ház gondja miatt időm sem
volt búsulni, Istenem! milyen gonosz vagyok én! sokszor fél napig
sem jutott eszembe szegény férjem szenvedése. Most már nekem is van
mit szenvednem. A szégyent. Köszönöm a jó Istenemnek, hogy ezt rám
bocsátotta. Ha nem szenvednék, azt hinném, hogy Isten elfelejtett
és megvetett. Ebből tudom, hogy van rám gondja és szeret: mert
vesszőz.</p>
<p>A bátyura mélyen sóhajtott. Óh asszony, nagy a te hited.</p>
<p>Azután eleresztette az asszony kezét és tovább kullogott,
dörmögve, fejét csóválva:</p>
<p>– Ha én azt tudnám!</p>
<p>Ilona aztán felvette az abroszát, egyik sarkát megáztatta vízzel
s megtörülgette vele szemét, arczát, homlokát. Ne lássék meg rajta
a sírás; hogyan menne ő kisírt arczczal az ő kis madárkáihoz?
Összekapkodta egyét-mását, sietett haza az ismert gyalogúton.
Öt-hat fecske kiséri, előzi, játszik, kering, csicsereg feje
fölött, mintha dalra akarnák ingerelni régi ismerősüket. De ő meg
sem látja a fecskéket. Nem vehet már részt a többiek víg
éneklésében, melynek hajdan ő volt kezdője és vezetője; nem veri
vissza rigóhangját a közeli erdő. Feje meghajlik a fáradság, a
fájdalom, a szégyen hármas súlya alatt. Az útra kihajló búzavirág,
melyet gyors lába megmozgat, fejcsóválva mereszti utána kék szemét.
<span class="pagenum"><a name="Page_298" id=
"Page_298">-298-</a></span></p>
<p>– Sohasem volt ez ilyen. Mi találta ezt?</p>
<p>A tüskés szemöldökű bátyura egy darabig nézett az elsiető
asszony után, azután egyet gondolt, felvette furkos botját,
beleakasztotta a vizeskorsót s öreg lábaival, fiatalhoz illő
gyorsasággal megeredt a gyalogút felé. Ott, hol a gyalogút letér a
dűllőről, megállapodott, kétfelé vetette lábát, szétterjesztette az
öreg szűrt, mintha most is gyerekeket akarna vele fogni, úgy várta
be a többi aratókat, kik utána csoportonként hullároztak, és a kik
már most egy toppot sem mehetnek tovább, mivel a bátyura elzárta
előlük a gyalogutat.</p>
<p>– Atyafiak! – szólt hozzájuk szeliden, – annak a szegény
asszonynak annyi a baja, hogy három embernek is sok volna.
Összetöri maholnap. Kenyerét most is azon mód vitte haza, a mint
hozta. Búzája még most is aratatlan, hajnalonként aratgat
valamicskét, mikor más alszik. Jertek takarítsuk le neki
eklézsia-sorába, hadd legyen reggelre egy kis öröme. Kiadja az
estve, szép holdvilág van!</p>
<p>Az öreg nem várt feleletet, úgy is tudta, hogy szavát fogadják.
Elindult s nem tért a gyalogútra, mely haza vezet, hanem végig ment
a düllő úton s a jobbágyföldek felé tartott. Az egész sereg utána
ballagott, kissé fáradtan, de jó kedvvel, szívesen. Soha sincs az
embernek olyan jó kedve, mint mikor valakinek igazi örömöt akar
szerezni, vagy szerzett.</p>
<p>Neki álltak a Patak István búzájának, melyből még alig volt
öt-hat kereszt letakarítva; learatták, felkötötték, keresztbe
rakták. Két órai munka volt az egész. <span class=
"pagenum"><a name="Page_299" id="Page_299">-299-</a></span></p>
<p>– No lám! itt nem lábatlankodott az ispán, mégis milyen
becsületesen dolgoztunk! – szólt egy fiatal ember, mikor a
legutolsó két kévét gyöngéden ölbe fogva keresztbe helyezte. Itt az
ötvenedik kalangya.</p>
<p>A bátyura felmutatott a teljes holdra, mely gazdag ezüstjét
pazaron hintette a tarlóra.</p>
<p>– Ott van az ispán, öcsém. Az látta minden sarlóvágásunkat s
eddig már el is mondta a gazdának. Hej fiaim! nagy robotot
szolgáltunk mi a mai napon. Gyerünk haza, fiaim! Jó éjtszakát se
kivánjunk egymásnak, mert a ki még ma sem alszik jó izűt, annak
ugyan rossz lelke lehet.</p>
<p>Hazatisztúltak szépen, csendesen, dal nélkül. Otthon várhattak
rájuk az elázott eczetes levessel.</p>
<p>A bátyura Patakék ablaka alatt ballagott el. Úgy szeretett volna
bezörgetni az ablakon. Aludjál nyugodtan szegény asszony! Ne
szorgalmatoskodjál a holnapi napról, mert Isten gondot visel a te
dolgaidról. De csak nem zörgetett be, mert hátha csak most
szenderedett el: bűn volna felébreszteni. Aztán meg mit dicsekednél
azzal, a mit más tett? Hadd aludjék szegény tovább. Majd elámul
holnap, ha észreveszi, hogy rászedték.</p>
<p>Holnap? Bizony holnap ám; még pedig az a holnap mindjárt
meglesz. Mert ímé a bátyura még el sem végezte talán estvéli
imádságát, a menyecske már felkél, kimegy a kertbe s ott szétnéz az
égen. Éjfél már régen elmult, mert az aratócsillag lement, mindjárt
hajnalodni kezd. Sietni kell.</p>
<p>Néhány percz alatt készen van az útra, a hosszú <span class=
"pagenum"><a name="Page_300" id="Page_300">-300-</a></span>
munkára, melytől nem tudja, mikor lesz pihenése. De a pihenés
eszébe sem jut annak, a ki be sem láthatja munkája végét.</p>
<p>Megy halkan, nyugodtan; semmi fájdalma a tegnapi sebnek, arczán
semmi maradványa a tegnapi borúnak. Bal vállán abrosz úszik palást
módjára, jobb kezében a sarló. Mind a két szemében az állhatatos
kitartás szelíd fénye. Ha pogány volnál, azt hinnéd, Ceres
istenasszony, a ki elveszett leányát indúlt keresni ebben a mély
éjtszakában. De neki már reggel van, hallhatod énekéről, a mit
csendesen dúdolgat.</p>
<div class="poem">
<div class="stanza"><span class="i0">Atyai
gondviselésedet<br /></span> <span class="i0">Sok ezerszer
megpróbáltam,<br /></span> <span class="i0">Reám kinyujott
kezeidet<br /></span> <span class="i0">Én Istenem,
általláttam.<br /></span></div>
</div>
<p>Most betér a düllő-úton. Minél közelébb jár a jól tudott
földhöz, annál inkább gyorsítja lépteit. Most megáll, gondosan
körűlnéz, szemlélődik, csóválja szép fejét, tovább megy. Ez nem az.
Minden mesgyénél ismétli. Ez sem az, ez sem az.</p>
<p>Végre a düllő végire jut. Most már félni kezd. Nem találja a
maga földjét. Eltévedt, vagy álmodik, vagy megtébolyúlt, hogy nem
talál a magáéra? Mért nem kiált rá az a sok veríték, az ő homloka
vizének folyásai: Itt vagyunk!</p>
<p>Visszatér a merre jött, még gondosabban megvizsgál minden
tüsköt, minden mesgyét. A szomszédok földét mind felismeri: de hová
lett az övé?</p>
<p>Végig megy a tarlón. Itt kellene lenni, de ez le van aratva.
<span class="pagenum"><a name="Page_301" id=
"Page_301">-301-</a></span></p>
<p>Most visszatér és sorban kezdi vizsgálni az első kereszteket.
Ezeket én kötöttem, suttogja magában, a mint két-három kévét
megemelint. Ezek az én kévéim!</p>
<p>– Az én kévéim! – ismétli reszketve s lázas izgatottan nyúl egy
alsó kéve alá, ha ott van-e a kötélcsavaró-pálcza, melyet tegnap
reggel rejtett oda.</p>
<p>Ott volt.</p>
<p>Elámúlva tekintett végig a hosszú keresztsoron, szétnézett
jobbra-balra, mintha keresné, kinek köszönje meg; azután mikor
senkit sem látott, zokogva borúlt a legközelebbi kévére.</p>
<p>– Köszönöm, édes jó Istenem!</p>
<h2>V.<br />
(Isten azt is megbocsátja.)</h2>
<p>A siető nyarat utólérte a lankatag ősz, el is temette Patak
szülével együtt.</p>
<p>Öreg Patak István megsiratta öreg társát. Minthogy pap nem volt,
a ki elpredikálta volna, csendesen kikisérték a temetőbe; ott
énekeltek fölötte sírnál mondandó énekeket. Visszajövet, útközben,
aztán meg a torban az öreg gazda elismételte mindazokat a
textusokat, melyek a halotti prédikácziókból megmaradtak
emlékezetében. Ez volt a parentáczió.</p>
<p>Az öreg aztán azon kérte Istent, hogy csak addig engedje élni,
míg egyszer megláthatja kedves <span class="pagenum"><a name=
"Page_302" id="Page_302">-302-</a></span> fiát. Hadd az fogja be az
ő szemeit. Akkor örömmel meghal.</p>
<p>De Isten mást végzett felőle. A tél az öreg gazdát is eltemette
öreg társához és Ilona magára maradt.</p>
<p>Azt hinné az ember, hogy ennyi bajú és fájdalmú asszonynak a két
öreg csak aggatott. Igen is aggatott, mint az iszalagnak a
korhadozó sövény. Az iszalagnak semmire sem kell az oszlop, csak ő
azt körülfolyhassa, beárnyékolhassa, bevirágozhassa. Ha az oszlop
végképp kidől, a folyondár is kisárgúl.</p>
<p>Csak most kezdi érezni az élet sulyát. Míg élt a két öreg, vagy
egyiknek vagy másiknak a kettő közűl mindig volt valami panasza, a
mit ő szeliden tudott orvosolni; valami parancsa, a mit ő neki
kellett teljesíteni. Micsoda asszony az, a kinek senki sem
parancsol, a ki jár a maga esze után? Igaz, hogy mindent, a mit
tenni kellett, ő gondolt el, ő szabta meg a rendét a dolognak, de
azért úgy intézte, hogy mind arra a mit teljesített, ipa adja ki a
szót.</p>
<p>Azonkívül jól esett tudnia, hogy van két igaz szív, a ki
megosztja vele fájdalmát, melyből – háromfelé osztva – egy-egy
részre mégis csak kevesebb jut. Jól esett tudni, hogy a legnagyobb,
legigazabb része ennek a fájdalomnak az övé, mert ő tudva,
készakarva viseli azt. Csak egy szavába kerűlne megszabadúlni
minden fájdalomtól, de nem teszi. Édes dolog a keresztet önként
viselni azzal és azért, a kit szeretünk. Ő önként vette fel, önként
<span class="pagenum"><a name="Page_303" id=
"Page_303">-303-</a></span> viseli, nem addig, a meddig neki
tetszik, hanem a meddig Istennek tetszik. Ni milyen nehéz! ni
milyen magas! ni milyen vérző! ni milyen könnyen földre dobhatnám,
ha akarnám! De nem akarom. Én nem kerestem: Isten tette vállaimra;
ő parancsolja, hogy vigyem. Hát viszem.</p>
<p>Vitte. Sohasem mutogatta, sohasem panaszolta, míg az öregek
éltek. Most, hogy meghaltak, a megosztott fájdalomnak mind a három
része ő rá nehezűl. Most érzi magát elhagyatva és sír sokat, még ha
látják is.</p>
<p class="center">*</p>
<p>Kegyetlen idő.</p>
<p>A Mecsek megeresztette a havat. Úgy esik, hogy nem is fér a
földön, hanem a házereszre kívánkozik. Nyomásnak híre sincs az
utczán harmadnap óta; gyerek nem jöhet az iskolába, mert a hó
elnyelné mind.</p>
<p>Az ablakok befagyva, hogy ki sem lehet látni. Ámbár István gazda
erősen nyomkod az ablak derére egy forgalomból kiüldözött
pénzdarabot, mintha azt akarná megmutatni, hogy neki sikerűlend a
polturával elérni azt a czélt, a mire az ezelőtt negyven
esztendővel veretett: egy kis szabadabb kilátás a nagy világba.</p>
<p>Mikor az egyik fiók tele van már a LIBERTATE fonák lenyomatával,
akkor folytatja ezt a munkát a másikon. Az nem tesz semmit, hogy
míg emezen terjeszti a Libertast, addig az első fiók figuráit
megint csak belepi a kegyetlen dér: az ő piros keze ott küzd
féldélig a külső ellenséggel s reméli, <span class=
"pagenum"><a name="Page_304" id="Page_304">-304-</a></span> hogy
majd valamelyik lenyomat érvényben marad. Csak próbálgasd jó fiú!
Hátha neked sikerül.</p>
<p>Bennt a szobában jó meleg és nagy csendesség, melynek
némaságával egy rokka gyors pergése küzd. A szép szálú kender a
fáradhatatlan ujjak között finom fonállá sodródva szalad fel a
teljes orsóra szakadatlan futással.</p>
<p>Csendes munka. Életemésztő, asszony-magasztaló.</p>
<p>Zajtalan életét, alázatos munkáját, nyugodt lemondását,
egymásból folyó kötelességeit ábrázolja annak a szelíd és értelmes
valóságnak, a ki rajta ül, a nélkül, hogy kérdené: meddig tart ez?
Szerencse, hogy nem kérdi, mert imé a gép folyvást feleli a lábas
órával: örökre… örökre… örökre…</p>
<p>Ti, a kiket Isten az emberiség nevelésének örök munkájára hívott
el, olyan társat keressetek, a ki fonni tud és szeret. Nem azért,
hogy házi-vászonba öltözködjetek csúfra ebben a papirgalléros és
hangedlis világban, hanem azért, hogy ha kétségbe estek valamikor
munkátok sikere felől: az a folyton folyó fonál tanítson meg
benneteket munkálkodni tudni a siker várása nélkül és mégis jó
kedvvel, a befejezés reménye nélkül és mégis bízva.</p>
<p>Míg István gazda a Libertas megörökítésén erőlködik, azalatt
Jánoska az öreg tornyos nyoszolya felmérésével küzd, azt iparkodván
bebizonyítani, hogy ő képes annak a nyoszolyának a hosszát
fellépni, még pedig úgy, hogy az ágyterítőt is magával viszi
hitelesítőnek; a mi pedig hogy nem kis <span class=
"pagenum"><a name="Page_305" id="Page_305">-305-</a></span>
mesterség legyen, tudhatjuk magunkról, mikor mi is ilyen Jánoskák
voltunk.</p>
<p>Hanem az ilyen Jánoskák – magunkról tudhatjuk azt is, – sokszor
nagyobbakat mernek, mintsem végrehajthatnák. Annálfogva ne
csudálkozzunk rajta, ha Jánoska pályája felén összeroskad. Tán a
feje is megérzi, ha korábbi tapasztalásai hirtelen eszébe nem
juttatják az opportunitás arany réguláját. Őrizd a fejedet. Őrzi is
ezt minden ember, csak a Jánoskák vetik koczkára, ha felnőnek.</p>
<p>Jánoskában még fel sem ébredt a költő, kinek az ilyen tragikus
bukást megkeseregni szent hivatása, midőn az anya már mellette
termett, egyik kezével felkapta az ijedt gyermeket, a másikkal
pedig a költői igazságszolgáltatást hajtotta végre az intrikus
nyoszolyán.</p>
<p>– Ez bántott? kedves rajom te! Ez a csunya nyoszolya! Ne! Ne!
Üssed te is kis fiam! Üssed édes kis árvám te!</p>
<p>De Jánoska műérzéke tiltakozott a dráma ily gyors lefolyása
ellen. A bukás fájdalmát hadd zengje el elébb a khorus, aztán ám
lakoljon a vétkes. Másként paródia az egész.</p>
<p>Elkezdett keseregni, a hogy csak igazi múzsa kesereghet.
Utóljára is meg kellett vigasztalni.</p>
<p>Az anya ölébe vette és elkezdte dúczolgatni. Jánoska lassanként
elcsendesedett s csak néha zokogott fel. Ilyenkor az anya lehajolt
hozzá és homlokon csókolta.</p>
<p>– Édes kis árvám te.</p>
<p>István gazda, a ki t. i. az ablakon küzd a Rákóczy-poltura
<span class="pagenum"><a name="Page_306" id=
"Page_306">-306-</a></span> forgalomba hozásával, erre a szóra
mindig hátratekint és kimereszti nagy fekete szemeit. Gondolkodik.
Miért hívják a Jánoskát árvának? Hiszen a bornyúcsordást nevezik
árva Jancsinak. Hát a Jánoska is bornyúcsordás?</p>
<p>A mint ezt a syllogismust – mely a mint látjuk, egészen helyes –
összeszerkesztette, megkérdezte anyját:</p>
<p>– Anyám! A Jánoska is borjúcsordás?</p>
<p>– Nem az kis fiam; miért kérded?</p>
<p>– Hát miért nevezed árvának?</p>
<p>– Azért fiacskám, mert árva; te is az vagy.</p>
<p>A gyermek még jobban kimeresztette szemeit.</p>
<p>– Hát milyen az az árva?</p>
<p>– A kinek apja nincs! – felelt az asszony, miközben az ölebeli
kisded arczára két csepp víz hullott. Az anya szépen
lecsókolta.</p>
<p>A kis István mindezt látta, de persze, hogy nem értette. Hanem
hogy érzett valamit, onnan gyaníthatjuk, hogy a kályhasutba
szaladt, onnét előczepelt egy gyalogszéket, arra ráállott és
leborúlt a Jánoskára. Megcsókolta nagyon, csak úgy fénylett bele a
Jánoska orczája, és ő is azt mondta neki: Édes kis árvám te!</p>
<p>Az asszony aztán Pistika fejét is ott marasztalta. Ráborúlt mind
a kettőre. Egyik szeméből egyikre csordult a könny, másikból a
másikra.</p>
<p>Ebben a helyzetben találta őket a bátyura.</p>
<p>Nagy, reszkető, skálára szedett sóhajtással köszöntött be, s
goromba szemöldökei mögül kegyetlen fénynyel szegezte két szemét az
egymásra borúlt <span class="pagenum"><a name="Page_307" id=
"Page_307">-307-</a></span> három alakra. Látszik rajta, hogy
nagyon teli a szíve, sokat szeretne mondani.</p>
<p>Furkós pálczáját megtámasztja az ajtósarokhoz, bocskorát
megsöprögeti az arra rendeltetett söprűvel, akkor rámordúl
Istvánkára keményen.</p>
<p>– Te gyerek! mit aggatsz ott anyádon! Gyere onnan, mert oda
ragad a fejed a Jánoskáéhoz.</p>
<p>Azután egyet vet az öreg szűrön s annak ujjában kotorászni kezd,
mely mívelet egyszerre megváltoztatja István deák érzelmeit.
Kiváncsian lesi a bátyura kezét, kitől szeretne szabadulni minden
alkalommal, de sohasem lehet, mivel a bátyura szűre ujjában mindig
van valami, a mi Pistika szabadságérzetét farkasgúzsba köti.</p>
<p>Imé most is puha meleg lángos bontakozik ki a szakajtóruhából,
melyet bátyura a szűrujjból elővonszolván, az asztalra tesz. A
lángos mellett egy töpörödött piros alma. Az egyetlen és utolsó,
melyet bátyura a zab-garmadában talált, és saját unokái
rövidségével ide hozott. Ebből is látszik, hogy milyen szívtelen
egy vén ember ez!</p>
<p>– No te szegény asszony, hát <i>mire végzed?</i></p>
<p>(Ez a <i>«mire végzed»</i> nem egyéb paraszt euphemismusnál, e
helyett: <i>«mit csinálsz?»</i>)</p>
<p>– Tünődöm az életem során, bátyám uram! – felelt az asszony,
megtörölve szemeit. – Ebben a kegyetlen időben minden jobban fáj.
Egész héten senkisem nyitotta rám az ajtót. Kegyelmed az Isten
angyala.</p>
<p>– Majd bizony ilyen bozontos vén bolondot választ ő szent
felsége a maga angyalának! – <span class="pagenum"><a name=
"Page_308" id="Page_308">-308-</a></span> morgolódott a vén
paraszt. – Azt gondolod, azért jövök, hogy téged vigasztaljalak?
Hol az eszed? Csak búczorgok, mint az állat, a ki vesztét érzi. Itt
hoztam egy kis vakarcsot, a menyem küldi. – (Nem igaz, mert csente
az öreg.) Hát neked, te gyerek, kell-e ez az alma, vagy
visszavigyem? Mit adsz érte?</p>
<p>A gyermek a polturáját ajánlotta fel.</p>
<p>– Ér is az valamit, hadd lám. Bolond volt, a ki verette. Hajítsd
pokolba, mert még felkötnek érte. Kérdezd anyádat, mit tud apádról.
Mikor vetik már ki abból a lyukból?</p>
<p>– Nem tudom én, bátyám uram! – felelt az asszony. – Kétszer is
jártam már a városban, de közel sem juthattam hozzá. Azt mondták, a
fiskus úrnak könyörögjek. Én oda nem megyek.</p>
<p>– Nem hát! – dörmögött a vén goromba, – mert ott leharapják az
orrodat. – Azután nagyot sóhajtott.</p>
<p>– Asszony, asszony! azt sem tudom, mit beszélek. Isten ne vegye
bűnűl, úgy húz hozzád a szívem: jobban, mint a magam cselédeihez.
Észre sem veszem, mikor itt vagyok nálad. Jobb is volna mihozzánk
jönnél lakni. Elhozod ezt a két nagyfejű gyerekedet. Úgy sincs
nálunk elég. Hadd víjjanak.</p>
<p>István gazda tiltakozott ellene. Ő nem adja oda az anyját.</p>
<p>– Hát nem is kérdezed, hol jártam a héten? Meglátogattam a
tiszteletesünket Ujfán. Bezzeg nem bánja, hogy az uraság kihordatta
innen. Azt <span class="pagenum"><a name="Page_309" id=
"Page_309">-309-</a></span> mondja, az nagyobb kenyér, mint a miénk
volt. Van neki bora sok, még zab-konvencziója is. Készpénz húsz
forint. Vaj, méz hat itcze, száz fej káposzta, só, fejetés,
fűszerszámra négy márjás. Egészen meggazdúlt. Van neki fias tehene
kettő, most meg lovat akar venni. Dicsekszik nagyon. Azt mondja,
nem is adja papnak a fiát, hanem fiskálist nevel belőle.</p>
<p>– Fiskust? – kérdi ijedten az asszony.</p>
<p>– Azt hát. No ne szaladj el, nem ilyen nadrágszaggatót, mint a
mienk, hanem istenfélő urat, a ki a szegények ügyét felfogja a
törvény előtt.</p>
<p>– Hát aztán még mit beszélt vele kegyelmed?</p>
<p>– Követeltem tőle a templomkulcsot, de azt felelte, hogy azon ne
búsuljunk, jó helyen van az. Jó helyen, jó helyen! – dünnyögött az
öreg. – Patak Istók is jó helyen van, de már unja. Ő kigyelme erre
megint azt felelte, hogy a kulcs mindjárt előkerül, mihelyt Patak
Istók akarja. Azután azt mondta, hogy ne ő nála keressem a kulcsot,
hanem idehaza. Te! Talán tudsz róla valamit?</p>
<p>– Mit akar kegyelmed vele, tán bevinné?</p>
<p>– Száradjon el a keze a ki bevinné! Én be nem viszem soha!
Csakhogy mégis fáj, hogy az egész falu baja miatt te szenvedsz,
jámbor! Ne volnál csak te, majd gondolnék is én az uraddal! Más is
volt már ott, mégsem rothadt ki az oldala.</p>
<p>– Én miattam pedig ne aggódjék kegyelmed. Én is tudom tűrni, a
mit rám mért az én jó Istenem! Csak bár szegény uram tűrné, de
attól félek, sokat búsul miattunk. <span class="pagenum"><a name=
"Page_310" id="Page_310">-310-</a></span></p>
<p>– No búsulhat is a jámbor! – felelt a bátyura, azután még
gorombábbra húzta össze szemöldökét. – Hát azt tudod-e, hogy a
többi már haza szabadúlt?</p>
<p>Ilona összerezzent. Arcza kigyuladt, felkapta Jánoskát és
össze-vissza csókolta.</p>
<p>– Tréfál kegyelmed. Nagyobb híre volna annak.</p>
<p>– No már pedig elhiheted, ha mondom. Azt kívánod, hogy
megesküdjem három fej vöröshagymáért? Én láttam ezzel az én két
(megmondta, hogy milyen) szememmel. Beszéltem is mind a
hárommal.</p>
<p>– Hiszem már bátyámuram, hiszem már! – szólt reszketve az
asszony, s újra megcsókolgatta az alvó kis fiút.</p>
<p>A bátyura fejet csóvált ennek az örömnek.</p>
<p>– Hát mit gajdolsz annak, hogy kilökték őket a tömlöczből? Jobb
bizony sírnál rajtuk!</p>
<p>– Hogyne örülnék! Ha ők kiszabadúltak, az én szegény uramat sem
tartják tovább a vason.</p>
<p>– Szegény asszony! azt gondolod, ő kemék ingyen szabadúltak?
Hej! drága volt az ő váltságuk, én csak azt mondom. Ne adja az
Isten, hogy a te embered olyan áron szabadúljon.</p>
<p>Az asszony nem értette a bátyura okoskodását.</p>
<p>– Megyek, bátyám uram! Hírt hozok tőlük. Lelketlenség, hogy
felém se néztek, holott én esztendőn át vesződtem a gyermekeikkel.
Egy török, egy árianus nem volna ilyen szívtelen.</p>
<p>A bátyura útját állotta az asszonynak.</p>
<p>– Hova mennél ebben a nagy hóban, jámbor. <span class=
"pagenum"><a name="Page_311" id="Page_311">-311-</a></span> Azt
hiszed, nem érték volna fel ököllel, ha mernének idejönni. De nem
mernek ám. Félnek azok még az utczára is kilépni. Talán attól
félnek, hogy az ég rájuk szakad. Semmi közöd velük…</p>
<p>Azután gondolkodott egy kissé, kimondja-e a nagy szót, a mit
mondani akar? Megkeményítette magát s inkább bömbölve, mint emberi
hangon szólt:</p>
<p>– Megtagadták a hitüket. Nohát!</p>
<p>Aztán zokogva ismételte: – Megtagadták!</p>
<p>– Hitüket megtagadták! – ismétlé Ilona is szelíden. – És
ragaszkodtak e jelenvaló világhoz. Szegény öreg emberek! ki tudja,
micsoda szenvedéseken mentek keresztül, hogy ennyire jutottak.
Inkább sajnáljuk őket, mintsem kárhoztassuk. Jobban fáj az nekik,
mint nekünk. Mi ne itéljünk. Olyan kőben ők is eleshettek, a
minőben Péter apostol. De – tevé utána izgatottan – szívüket mégsem
kellett volna megtagadniok!</p>
<p>– Azt is megtagadták, ha mondom, – dördűlt fel a bátyura, míg
marczona arczán két-három ágra folyt a köny. – Azt is megtagadták s
azt az egyet az Isten, annak az egynek, ne engedje el soha!</p>
<p>– Mit?</p>
<p>– Az egyiket megtette az uraság szabadosnak. Jól járt, nem
robotol, míg él. A másikat megtette bírónak, már a háza előtt áll a
kaloda. Viselje egészséggel. A harmadik… A harmadikat verje meg az
igazságos Isten!</p>
<p>– Uram! ne hallgasd meg ezt a szót! – sikoltott <span class=
"pagenum"><a name="Page_312" id="Page_312">-312-</a></span> az
asszony ijedten. – Ne átkozódjék kegyelmed, mert az átkozóra hull
vissza.</p>
<p>– Hadd hulljon! – harsogott az öreg durva daczczal. – Hadd
legyek megverve és mint egy bélpoklos; magam is azt akarom, ha még
az ilyen ember is boldogul élhet. Csak azért is átkozódom. Verje
meg az Isten! Verje meg! Verje meg! Verje meg! Hétszer verje meg
addig, míg más embert egyszer megáld. A százkilenczedik zsoltár
minden átkával verje meg!</p>
<p>Az öreg szája tajtékzott. Ilona réműlten ragadta ölébe kisdedét
s eltakarta kezével, fejével, mintha attól félne, hogy az átok
mindjárt visszahúll és ezeket éri. Nyugtalan félénkséggel
csodálkozva nézte a rettenetes öreget, a ki úgy állt ott, mint egy
kiszáradt fa, mely fekete ágaival kapkodni látszik a villámok
felé.</p>
<p>– Lehúzta az özvegyről a ruhát, az árva feje felűl a fedelet. Ki
sem merem mondani, mert tudom, hogy mindjárt meghasad a szíved.</p>
<p>Ilona a két kisded fejét letakarta a kötőjével. Most már
beszélhet. Védve vannak az átok ellen.</p>
<p>– Csak mondja bízvást bátyám uram. Ha a kegyelmed átkaira meg
nem hasadt, ne féltse semmitől.</p>
<p>– Bánsz is te valamit, csak a két porontyod maradjon! – szólt
bosszúsan az öreg, aztán újra felharsant. – Nohát elveszik a
telkedet és annak a kopasz képmutatónak adják pribéksége díjába!
Verje meg az Isten!</p>
<p>– Dehogy verje bátyám uram! – felelt könnyűlten <span class=
"pagenum"><a name="Page_313" id="Page_313">-313-</a></span> az
asszony, mikor megértette, hogy ennyi az egész. – A nélkül is elég
baja lesz vele. Hiszen csak tömlöczöt változtatott az Isten-adta!
most már két telektől kell neki robotolni: az száznyolcz nap.
Innepelni sem ér rá! Elég büntetés ez neki. Mintha élete
egyharmadát tömlöczben töltené. Azért mi sem esünk ám kétségbe. Ad
az Isten munkát is, kenyeret is. Hány zsellér van, a ki
tiszteségesebben él, mint a telkes gazda! Csak a házunk, kertünk
legyen meg.</p>
<p>Míg így vígasztalgatta az öreget, elkezdett könyezni. Eszébe
jutott a mező, a rét, melyen aratott, gyűjtött. A szántóföld, hova
ebédet hordott. A kukoriczaföld, a kenderföld, melyet ő kapált,
tört, puhított két kezével. Jó karban tartották, most ez a jó föld
idegenre száll. Míg az ajka vigasztalt, a lelke sírt.</p>
<p>– Azt mondom asszony, hogy te most engem ámítasz. Látom a
szemedből, hogy fáj. Nem is volnál jóravaló asszony, ha nem fájna.
Hanem azért ne búsulj! Majd fordítunk valahogy a dolgodon. De az a
kopasz haramia nem ül ebbe a vagyonba. Hát csak ezt jöttem mondani.
Holnap kijönnek az urak, majd meglássuk, hogy lesz, mint lesz.</p>
<p>Az öreg elkullogott. Ilona magára öltötte legmelegebb ruháit és
ment – nem a három kiszabadúlt emberhez, kik férjének fogolytársai
voltak, hanem végig a kerten, ki a mezőre. A mezőt, a gyepűt, a
gyalogútat, a dűlőútat, az árkokat magas hó borította mind. Ő ment
nyíl-irányban s felkereste <span class="pagenum"><a name="Page_314"
id="Page_314">-314-</a></span> földjeit. Ráismert mindegyikre,
sorban megsiratta mindegyiket. Egyiknek a végén kökénybokor volt.
Úgy fájt a szívének, hogy rá nem borúlhat, hiszen az is adott neki
árnyékot. Rajta volt még az idei kökény puhára aszva. Leszedte
mind, ne legyen az idegené. Haza vitte kis fiának.</p>
<p class="center">*</p>
<p>Másnap megjelentek az urak. Csöngős szánakon jöttek. A szán
oldaláról kétfelől kevélyen fityegett le a farkasbunda ujja,
érezvén, hogy most nem holmi sáros kerékkel, hanem magasabb
származású hóval van dolga. A szánka előtt lovas paraszt kémlelte a
fuvatagokat és gödröket.</p>
<p>Minden nyaktörés nélkül végigcsúsztak az útczán egész addig, a
hol a kaloda, a becsületérzés ezen emelőgépe gyakorolta czivilizáló
tekintélyét. Imé, az erkölcsi erők is csak gépek által fokozhatók:
hát hogyne volna szín-arany igazsága a materializmusnak.</p>
<p>A volt bíró már ekkor összegyűjtötte a közrendet s fiskus úrnak
nem volt egyéb tenni valója, mint a tornáczban a legelőnyösebb
helyzetben állítani föl kurta termetét s a legkedvezőbb világításba
zöld bekecsének ezüst gombjait.</p>
<p>Az emberek levett kalappal rettegték az orákulum
megszólamlását.</p>
<p>A fiskus úr beszélt nekik a jobbágyi hűség és engedelmesség
hasznairól. Imé Hárány András, Kárány János és Sárány Mihály (mind
a három jelen volt és lesütötte szemét), kik mint szánni
<span class="pagenum"><a name="Page_315" id=
"Page_315">-315-</a></span> való eretnekek jutottak tömlöczbe, nagy
testi áldásokkal elhalmozottan tértek vissza. Megmentették
lelküket, mert megtértek az anyaszentegyház kebelébe. De ez még
mind semmi. Mert ezek fölött még Hárány András bíróvá, Kárány János
pedig szabadossá tétetik, hát mindenki engedelmeskedjék nekik. Ne
szégyeld magadat Jancsi! Te pedig Andris jól megmarkold a
bírópálczát! Sárány Miskára még más jutalom is vár. Hívjátok elő
Patak Istóknét…</p>
<p>– Az uradalom értesült róla, hogy az öreg Patak Istók
feleségestől együtt meghalt; fia tömlöczben: így hát gazdátlan
maradt a telek. Már is huszonnégy nap robot tartozása van. Az
uradalom nem szenvedheti a kárt, azért a telek a tied lesz Mihály!
Te szolgálsz érte. Értetted-e menyecske? – szólt az érkező
asszonyhoz.</p>
<p>– Igenis értettem, nemzetes uram! – suttogta az asszony
reszketve.</p>
<p>– Nagy jó uram, – furakodék elő a bátyura egész alázattal, –
instáljuk kegyelmedet falustól, ne tegyenek annak a szegény
embernek annyi kárt. Ez a szegény asszony akár koldulni menjen két
gyermekével. Mi mindnyájan kezességet vállalunk érte, leszolgáljuk
robotját. Csak addig ne bolygassák szegényt, míg a férje haza
szabadúl.</p>
<p>– Kend vén zsivány! ki fogadta kendet prókátornak? Jobb lesz, ha
eltisztúlsz innen vén haramia! A Patak Istók házában egész éven át
iskola, zsinagóga! kend a vezetője, ezzel a féleszű
bognárczímerrel. Ha ezer robotot igértek sem lesz belőle
<span class="pagenum"><a name="Page_316" id=
"Page_316">-316-</a></span> semmi. A ház is Sárány Miskáé lesz
becsáron. Százötven forinttal meg van fizetve becsületesen.
Egyébiránt ki ád többet érte? Senki. Tied a ház Miska. Egy hét
alatt kifizeted; ha nincs pénzed, ád az uradalom. Úgyis csak oda
megy vissza, mert nem adjuk ám az asszonynak. De hogy sem!
Czifrálkodásra? Értetted-e menyecske?</p>
<p>– Az Úr adta, az Úr elvette, áldott legyen az ő szent neve! –
felelt az asszony inkább magának, mint a kérdésre.</p>
<p>– No azért mondom. Az a pénz kamatozni fog a gyermekeidnek. Az
árvák vagyona szent. Ahoz senkinek sem szabad nyúlni; – tevé hozzá
elérzékenyűlten. Az Isten is megveri, a ki az árváéból csak egy
fillért is elvenne. (Verje is meg! dörmögött a bátyura.)
Elhallgatsz, vén tulok! Nem fiaim! az árvák vagyona épségben
megmarad; ha felnőnek, visszakapják kamatostól.</p>
<p>– Hát addig miből élnek? – kérdi a bátyura.</p>
<p>– A kend kurta esze szerint meghalnak éhen. Szeretnéd úgy-e vén
ripők, hogy lenne mivel vádolni az uraságodat. Hán! de az
uradalomnak is van ám esze, meg lelke is. Az árvákat az uraság
fogja táplálni, ruházni, taníttatni, neveltetni. Úgy fordúl, hogy
urat nevel belőlük, hogy az anyjuk kézcsókra jár hozzájuk
valamikor. Bíró gazda! ennek az asszonynak a gyerekeit holnap
behozod a városba.</p>
<p>Ilona most látta csak a kést, mely szíve közepének van
irányozva.</p>
<p>– A kis fiaimat akarják tőlem elvenni! – szólt <span class=
"pagenum"><a name="Page_317" id="Page_317">-317-</a></span> szelíd,
alázatos panaszszal, mely a szíveket facsargatta meg, azután
odaroskadt a fiskus lábaihoz, ott vonaglott mint egy féreg, mely az
elgázolástól meg nem mentheti hitvány életét. Vagy mint egy angyal,
kit a sátán földhöz vágott és megkötözött.</p>
<p>– Kegyelmes uram! ne vegyék el tőlem a kis fiaimat!</p>
<p>Két könycsepp is jött segítségére, azután több is. Az is oda
hullott mind a fiskus lábaihoz. Segítettek könyörögni.</p>
<p>– Ne vegyék el tőlem a kis fiaimat.</p>
<p>A fiskus kegyesen megsimogatta az asszony arczát.</p>
<p>– Eredj bolondos asszony, még engem is megríkatsz. Hát hiszen
nem eszik meg a fiaidat! Megcsókolod te még ezt a kezet, a mért
elvette őket. Jóval fizetek a gonoszért. Lásd! a te férjed erővel
vette el én tőlem a kulcsot, pedig az épen úgy az uraságé, mint
azok a gyermekek a tieid. Mi mégsem használtunk erőszakot. Azt sem
kérdjük, hol a kulcs. Majd behozza a kinek tetszik. De bíz az míg
kezünkben nem lesz, addig a te Istókod a vármegye kenyerét eszi. Ha
behoznátok a kulcsot, férjed kiszabadúlna, házát is visszakapná. Az
uradalom is megszabadúlna egy tehertől, mert nem kellene
gyermekeidről gondoskodnia. De így kéntelen vele. Jóravaló uraság
gondját viseli a jobbágyai árváinak. Bíró! megértetted-e jól?
Holnap behozod a gyerekeket. Viszed egyenesen a szürke
barátokhoz.</p>
<p>Ott hagyta az asszonyt; a tömegen keresztül szánkájához hatolt,
fellépett s elhajtatott. <span class="pagenum"><a name="Page_318"
id="Page_318">-318-</a></span></p>
<p>Ilona kétségbeesett jajgatással futott a szánka után végig a
falun: «Ne vegyék el a kis fiaimat!» Elesett egy zökkenőben,
felkelt; megint elcsúszott egy sikamlós lejtőn, megint felkelt; de
szemeit le nem vette a szánról, mely perczenként nagyobb
távolságban előzte. A falu végén a kocsiút keletnek felkanyarodik,
szögletet képezve, melynek két végét nyáron át gyalogút köti össze.
Ilona ösztönszerűleg a gyalogútra tartott, melyet most
felismerhetlenül elborított a hó, az árokkal együtt, melyen
keresztül vitt az ösvény. Egy lépéssel övig sülyedt a csalárd
árokban, s mire az árok hátjára hatolt, már akkor a szomszéd falu
utczájában eltünt a fiskus szánkája. Még akkor is könyörgött neki
összetett kezekkel.</p>
<p>– Ne vegyék el tőlem a kis fiaimat.</p>
<p>Most egyszerre elhallgatott. Azok jutottak eszébe, kikért szívét
hasogatta a bánat. Hátha már el is vitték. Őrizetlen hagyta őket:
hátha azóta a bíró elvitte! Az ijedség elvette szavát.
Visszafordúlt s néma kétségbeeséssel szaladt haza. Most már nem
nézett sehova, csak egyenesen maga elé, hogy el ne essék. Minden
elesés egy örökélet rá nézve. Nem hallott, nem látott semmit, csak
az útat, az úton a két mély szánkanyomot…</p>
<p>E közben mintha nevén szólította volna valaki.</p>
<p>– Ilona, Ilona!</p>
<p>Feltekintett. A bíró háza előtt volt. A kalodán akadt meg szeme,
mely mögűl ujra az előbbi kiáltás hangzott durva nyögéssel.</p>
<p>Ilona odafutott. A bátyura volt. Hajadon fővel <span class=
"pagenum"><a name="Page_319" id="Page_319">-319-</a></span> ült,
inkább feküdt a havon, jól rosszúl betakarva öreg szűrével. Két
lába a kalodában.</p>
<p>– Véged van asszony. Nekem is végem lesz, mihelyt innen
kiszabadulok. Megölöm ezt az istentagadót. El akarta vinni a
gyermekeidet. El is vitte, ott ordítanak a házában, hiszen
hallhatod. Ne könyörögj neki, úgy is hiába! Mikor elszaladtál az
után az istenostora után, én elmentem a gyermekeidért, hogy majd
magunkhoz viszem. Ez az ember utánam jött, a kisajtóban
találkoztunk. Mind a két porontyod a szűröm alatt volt. Az
ártatlanok úgy hallgattak, mint a macskakölykek, mikor az anyjuk
viszi. Még erővel akarta tőlem elvenni! Letettem a gyerekeket a
hóra, megfogtam a kutyának a nyakravalyóját, letepertem a hóba s
megtérdeltem. Csak azt bánom, hogy meg nem fojtottam. De ha innen
kiszabadulok, jaj lesz neki is, nekem is.</p>
<p>Ilona az öreg szavait értette is, nem is. Az utolsó szavakat már
nem hallotta. Befutott a bíró udvarára; a konyhaajtóban egy perczre
megállapodott. Úgy is hiába! – gondolá és visszafordúlt, a nélkül,
hogy kis fiait meglátta volna. Futott egyenesen haza, felnyitotta a
szekrényét, annak fenekéről előkeresett egy ruhacsomagot, azt
kibontotta s kivette belőle a templomkulcsot, mely egy év óta
rejlett pólái között.</p>
<p>«Isten azt is megbocsátja – suttogta magában. Isten azt is
megbocsátja! azt mondta nekem az én jó lelkiatyám. Nem is hiszem,
hogy meg ne bocsátaná. Miért kívánna én tőlem nagyobb áldozatot,
<span class="pagenum"><a name="Page_320" id=
"Page_320">-320-</a></span> mint mástól? Egy szegény árva
asszonytól, a kinek nincs már senkije, semmije. Sem hajléka, sem
férje, sem két kis fia. Két szép kis fia sincs. Édes jó atyám! édes
jó Istenem! mutass nekem nem hajlékot, a hol megpihenjek: mutass
útat a hatalmasok szívéhez!»</p>
<p>Megeredt ismét azon az úton, melyen ezelőtt félórával futott
sikertelenül a fiskus után.</p>
<p>Egy pillanatig tétovázott, ha a szán-nyomot kövesse-e, vagy
átvágjon a gyalogút irányában. Ő csak távolságot látott, nem
akadályokat. Azt hitte, egyenes irányban menve nyerni fog, ha csak
néhány perczet is. Keresztül vágott a szántóföldeken, nehéz,
fárasztó léptekkel, zihálva törtetett a nyomástalan havon. Végre
tikkadtan kijutott a kocsiútra. Ott leült a határdombon; piros
csizmájából kirázta a havat s újra felhúzta. Egy pillantást vetett
még a falura, hol kis fiai vannak, meg a szegény bátyura; aztán
sietve haladt a székváros felé, folyvást mondogatva magában: –
Isten azt is megbocsátja! Isten azt is megbocsátja!</p>
<p>A székváros jó hat mértföldnyi távolságra van. Útközben
elesteledett, de eszébe sem jutott szállást keresni éjtszakára
pihenőre. Ment mindaddig, míg egy falu végén az utolsó háznál
összerogyott. Jó emberek ölbe fogták, melegre vitték s nem
bocsátották ki a kegyetlen hideg éjtszakára. Végre elaludt. Álmában
is ezt suttogta: – Isten azt is megbocsátja. – A kik hallották, nem
győzték találgatni, micsoda nagy vétke lehet a szegény teremtésnek.
Mindegy, akármi, csak hadd nyugodjék szegény. <span class=
"pagenum"><a name="Page_321" id="Page_321">-321-</a></span></p>
<p>Másnap újra útra kelt. Lábai fájtak a tegnapi hosszas
gyaloglásban. Semmi sem oly fárasztó, mint nagy hóban út nélkül
törtetni.</p>
<p>Nagy erdőkön vitt keresztül útja. Hallotta a lankákból a
fenevadak üvöltését, de nem félt tőlök. Hogyan bántaná a farkas az
olyan asszonyt, a ki fiaiért megy könyörögni.</p>
<p>Ha az út nehezűlt, ha lábai fáradni kezdettek, volt egy jó
segítsége. A köny. Mikor ez megeredt, feledtette minden
fáradtságát.</p>
<p>Mikor megpillantotta a székváros hatalmas tornyait, a mint a
város fölött ülő lomha köd közűl kisugárodtak, megdöbbent, s a
keblébe rejtett kulcshoz kapott. Nem árulás-e, a mit el akar
követni? Nem a mások kincsén akarja-e megmenteni a magáét? Nem jobb
lenne-e visszafordulni és Istenre bízni dolgát?</p>
<p>Akkor ismét eszébe jutott a pap szava.</p>
<p>– Isten azt is megbocsátja! Isten azt is megbocsátja! – Suttogta
magában és kettőzött erővel sietett a tornyok felé, melyek mint
megannyi fenyegető ujjak emelkedtek ellene.</p>
<p>Ide ne jöjj! Eredj vissza!</p>
<p>– Mit beszéltek ti nekem a ti kőujjaitokkal! Isten nem tornyok
által küldi izenetét az embereknek. A kő nem mond sem jót sem
rosszat. Isten szolgájára hallgatok, a ki azt mondotta: Isten azt
is megbocsátja…</p>
<p>– Nem is kell nekem egyéb, csak hogy megbocsássa. Csak az az
egy, hogy megbocsássa. Azt nem mondhatja: «Jó és hív szolgám!» Nem
is <span class="pagenum"><a name="Page_322" id=
"Page_322">-322-</a></span> várom. Nem illet ilyen nyomorult férget
az a nagy boldogság. Nem is kívánom. Oda adom a kis fiaim
váltságául. Csak megbocsássa.</p>
<p>A város végén egy emelkedett domb, a dombon egy kőkereszt.
Szobrász keze műve és nem kőfaragóé. Az a nyugalom, mely az Isten
szentjének arczán ül, nem a kő nyugalma, hanem az örökkévaló
életé.</p>
<p>A nemes fő szeliden hanyatlik alá, nem az elhagyattatás
fájdalmát, hanem azt a boldogságot fejezve ki, mely lelkét az atya
kezeibe ajánlja. Semmi pleonasmus az egész alakon, mely a képzelet
erőszakolására volna számítva; rikító vércseppek, otromba szögek és
a szenvedés egyéb kiáltó jegyei mellőzve vannak mind. Még az
ismeretes négy betű is hiányzik a kereszt ormán. A művész kevély
volt. Felirat nélkül is meg kell ismerni az ő művén a názáreti
Jézust; azt pedig, a ki megfeszíttetett.</p>
<p>A kereszt alján a szent anya áll összetett kisded kezekkel.
Tiszta arczán az a mondhatatlan fájdalom, mely szívében érzi az
éles, az általverő tőrt.</p>
<p>Ilona távolról észrevette a feszületet, oda sietett és tövéhez
borúlva, zokogva ölelte át.</p>
<p>– Oh te Istennek báránya! Én uram! én idvezítőm! felvettem
keresztemet, követtelek. Itt van, igen nehéz. Vigyem-e tovább?
Letehetem-e? Igen elfáradtam! Mondj egy vígasztaló szót!
Megbocsátod-e, ha elmaradok tőled? Nézd nincs semmi erőm; semmim
sincs, csak ez a nehéz kereszt. Megbocsátod-e ha leteszem…?
<span class="pagenum"><a name="Page_323" id=
"Page_323">-323-</a></span></p>
<div class="figcenter" style="width: 370px;"><a href=
"images/i015hq.jpg"><img src="images/i015.jpg" alt=
"– Óh szűz anya! Könyörülj rajtam." title=
"– Óh szűz anya! Könyörülj rajtam." /></a>
<p class="caption">– Óh szűz anya! Könyörülj rajtam.</p>
</div>
<p>– Nem szólsz semmit! nem szólsz semmit! nincs tenéked én hozzám
egyetlen szavad! – folytatta sírva; azután az anyához fordult:</p>
<p>– Oh szűz anya! könyörűlj rajtam. A te szívedet is általverte az
éles tőr. Te is futottál kis fiaddal, te is féltetted, te is
őrizted.</p>
<p>Azután megmarczangolta fagyos ujjaival a szobor kisded lábait. A
szobornak nem fájt az, neki sem fájt már!</p>
<p>– Asszony vagy! – kiáltott őrjöngve, – szólj az asszonynak! Anya
vagy! szólj egy szót az anyának! Mit tettél volna te, ha kis fiadat
elvették volna tőled? Megváltottad volna-e a templom kulcsán? Nem
felelsz? Oh te nem vagy anya, a te szíved kőből van.</p>
<p>Magához tért. Borzadva emelkedett fel a kereszt tövéből. Hiszen
nemcsak eszét hagyta már el, hanem hitét is. Egy faragott képnek
könyörgött! – Ő!…</p>
<p>– Te kő vagy! te nem bocsáthatsz meg semmit! De te, én Jézusom!
én lélekben imádandó idvezítőm! te megbocsátod nekem, mivel igen
szerettem…</p>
<p>Sírva futott odább. Görcsös ujjait marczangolva mélyesztette
keblére. Tépte szaggatta teljes emlőit, miért nem maradtak tej
nélkül valóknak.</p>
<p>Az sem fájt neki.</p>
<p class="center">*</p>
<p>Roncsoltan és tépetten, kivül fagyban, belül lázban támolygott
át a székváros éles-köves útczáin az uradalmi igazgató palotájáig.
<span class="pagenum"><a name="Page_324" id=
"Page_324">-324-</a></span></p>
<p>Felvánszorgott a lépcsőkön, s ment a merre hallgatag cselédek
részvéttel igazították.</p>
<p>Reszketve lépett be az előtte nyilt ajtón. Tétovázva nézett szét
a homályos szobában. A hó világa, melyet egész nap látott,
meggyöngítette szemeit.</p>
<p>– Mi bajod, leányom? – szólt egy magas vállas alak, az asszony
elé lépve s kegyesen fejére nyugtatva fehér kezeit.</p>
<p>A földesúr volt. Álltól talpig fekete taláris köntösben. Az
egész alak fekete volt, még arcza is barna. Csak haja volt fehér,
igen fehér.</p>
<p>Szemközt állt egymással a két alak. Egyik magas, másik
meggörnyedt, egyik tiszta fekete, másik tiszta fehér. Egyik
nyugodt, másik lázas. Két szeretet. Egyik a rettegő, másik a
vígasztaló szeretet.</p>
<p>– Mi bajod, leányom? – ismétlé halkan a prelatus. Mert főpap
volt.</p>
<p>– Kegyelmes nagy uram! itt van a templomkulcs, csak a kis
fiaimat ne szakaszszák el tőlem.</p>
<p>Az agg főpap semmit sem értett ebből a könyörgésből; elmondatta
magának az előzményeket.</p>
<p>Fuldoklás között beszélte el szomorú életét.</p>
<p>– Elvették telkünket, nem sirattam meg; kibecsültettek
hajlékunkból, nem fájt nagyon. De a fiaimat nem akarom odaadni. Itt
van a templomkulcs.</p>
<p>Ezzel végezte történetét.</p>
<p>A főpap kegyesen válaszolt az asszonynak.</p>
<p>– Jól cselekedted édes leányom, hogy behoztad. Rosszúl tetted,
hogy eddig is rejtegetted, mert <span class="pagenum"><a name=
"Page_325" id="Page_325">-325-</a></span> sok fájdalmat okoztál
vele magadnak. Igaz, ha más szívósabb kezekbe jut, akkor sem
kerűlted volna ki. Ehhez a kulcshoz az uradalomnak joga van, sokkal
nagyobb és igazabb, mint a te telkedhez vagy házadhoz. Azt a
templomot a káptalan építtette. De most minden jól van. Férjed még
ma szabad lesz. Fiaidat visszakapod. Jó helyen lesznek ilyen anya
kebelén, bár ilyen atya kezei alatt jobb helyen lettek volna, mint
én vagyok.</p>
<p>Az asszony megragadta a főpap kezeit és míg az az utóbbi
szavakat mondotta, folyvást csókolgatta.</p>
<p>– De kezed csupa jég; nagyon átfázhattál. Hogyan jöttél?</p>
<p>Az asszony nem tudta kimondani, hogyan jött, de a főpap
megértette.</p>
<p>– Embertelen vagy magad iránt, édes jó leányom! – szólt, egy
könnyet törűlve ki szeméből. – Menj! a kulcsár helyet fog adni, a
hol kipihened magadat.</p>
<p>Az asszony nem mozdúlt.</p>
<p>– Van még mondani valód?</p>
<p>– Ó kegyelmes atyám! igen fáj a szivemnek, hogy elhoztam e
kulcsot. Mondja meg szíve szerint: megbocsátja-e ezt nekem az
<i>én</i> Istenem?</p>
<p>– Megáld érette.</p>
<p>– Nekem nem kell áldása! – riadt fel keserűen az asszony. – Csak
azt szeretném tudni, megbocsátja-e?</p>
<p>– No hát megbocsátja! Meg kell neki bocsátania! – felelt az öreg
főpap. – Bocsássa is meg! tevé utána az öreg ember.</p>
<p class="center">*</p>
<p><span class="pagenum"><a name="Page_326" id=
"Page_326">-326-</a></span></p>
<p>Harmadnapra Patak István hazakerült. Együtt volt az egész
család! – a férj, a nő, és kis fiai.</p>
<p>Azután az atyafiaknak valami innepe következett.</p>
<p>Ezen a napon kijöttek a székvárosból pap urak és világi urak
sokan és a templomot fényes szertartással felszentelték. Sárány
Mihály volt a ministrans diák, meg a másik. Tetszettek maguknak a
fehér ingben.</p>
<p>A fiskus úr is ott volt és biztatta a népet, hogy ne féljen. Az
a templom még csak ezután lesz igazán az övék. Orgona is lesz
benne. Beerőszakolta az előljárókat a templomba, kitudakozta tőlük,
melyik padban ültek eddig, azt meghagyta nekik továbbra is. Ki hova
járt, oda üljön ezután is. Csak a tiszteletes asszony szép
virágosra festett mennyezetes és rácsozott páholyával nem tudott
boldogulni, míg a biró ki nem segítette a bajból. Majd lesz a
plébános úrnak édes anyja: az fog ott ülni.</p>
<p>A szertartás végeztével három sátor nyilt meg a templom előtt,
gazdagon megrakva mézesbábbal. Mindegyik sátorban két inas, a
kiknek nem volt egyéb dolguk, mint szórni a mogyorót, órát,
bölcsőt, kosarat, templomot, kardot, lovat, nyulat, babát a rajzó
gyermekcsoportnak, osztogatni a drága koszorús szíveket a
leányoknak, s mérni a márczot ingyen. Semmit sem kellett fizetni;
ihatott, ehetett mindenki, mely miatt nagy volt az öröm a sátorok
körül. Mely örömöt időnként sivalkodás szakasztott félbe, mikor t.
i. valamely gyereknek az apja odavetődött és az innep mézes-mázos
örömeit gonosz <span class="pagenum"><a name="Page_327" id=
"Page_327">-327-</a></span> kötőfékkel háborította meg, s a tékozló
Ésaut hazakergette. A bátyura unokái nem voltak ott, mivelhogy még
napfelkölte előtt a szénapajtába internáltattak.</p>
<p>A faluvégen vidékről begyűlt fiatalság lejtett ernyedetlen
kitartással egész addig az ideig, míg az egészben sütött ökrök
eléggé meg nem égtek a széjjel szaggattatásra. Milyen volt az az
öröm, mikor elkezdették szórni a zsemlyéket, a kenyereket,
melyekért törte, zúzta magát a sokaság; mikor a legsűrűbb tömeg
közé néha-néha egy-egy ökörczomb zuhant s hogyan lakott az jól egy
szempillantás alatt, a kit éppen talált! én ezt a leirhatatlan
jelenetet le nem írhatom.</p>
<p>Míg az ökrök sültek, azalatt a fiskus tapintatossága jónak látta
behivatni a lakosságot a biró házához s ott egy tiberiusi
predikáczióban megdicsérni Patak Istvánnét. Nem hiába tartották jó
és okos asszonynak, de igaz is. Mit nem tesz a jobbágyi hűség és az
anyaszentegyházhoz való titkos ragaszkodás! Mihelyt nyomára jön a
templomkulcsnak, azonnal hozza, tél, hó idején, gyalog, futva, hét
mértföldnyire. Melyik férfi vagy asszony tenné ezt meg? Ezer közül
egy. Nem igaz. – Százezer közül, egy milliom közül egy sem. De meg
is kapja jutalmát.</p>
<p>A tömeg ámulva hallgatta a fiskus leleplezéseit. Az indokokat
senki sem kereste, csak a tényt látták egész szárazságában és
itélték el könyörületlen objektivitással.</p>
<p>Mikor a fiskus bevégezte beszédét és intett mindenkit,
<span class="pagenum"><a name="Page_328" id=
"Page_328">-328-</a></span> hogy engedvén innepi szent érzelmeinek,
menjen a falu végére lakmározni: az emberek nem mentek égett
konczokat enni, hanem hazaszéledtek, utczahosszat torkuk
szakadtából átkozva, szidalmazva az árulót.</p>
<h2>VI.<br />
(De hát igazán megbocsátja-é?)</h2>
<p>Az innep rendszerint csak délig innep. Délután utálatosságai
nyilatkoznak. Ez is ilyen innep volt.</p>
<p>Kinn a faluvégen, s bent a templom előtt a sátorok körűl
marakodó tömegek, kik borral, márczczal, nyers vagy égett hússal
jól lakva, tánczban felbőszülve rúgják, harapják, tépik, öklözik
egymást; más rész, a falubeliek, távol tartva magukat e kárhozatos
vigalomtól, járnak fel s alá az utczán, tömegekben zúgva,
átkozódva.</p>
<p>A ki Patak István ablaka alatt megy, az kötelességszerűleg
beordít valami mocskos átkot. Ilona általánosan elfogadott neve:
Júdás.</p>
<p>– Mit csinálsz Júdás? Gyere ki te Júdás! Hol a harmincz ezüst
pénz Júdás? Mit adtak a papok Júdás?</p>
<p>Egy siheder valahonnan koromdarabot kerít, és felírja a ház
falára nagy otromba betűkkel: «Itt lakik a Júdás.» A másik még
tovább megy, lerajzol a falra egy csudálatos alakot és aláírja:
«Júdás ez!»</p>
<p>A tömeg egyre szaporodik, a faluvégről bekerülnek verekedni a
vidéki legények, azok is ordítják a ház előtt: – Júdás! Gyere ki
Júdás! <span class="pagenum"><a name="Page_329" id=
"Page_329">-329-</a></span></p>
<p>Azt sem tudják, ki az a Júdás.</p>
<p>Bent a házban némaság. A vád, a rettegés, a halál némasága.
Egyik ágyon Patak István fekszik örökké alva. Nem hallja, nem is
érti az átkokat. A másikon Ilona ül, ébren, figyelve, elmélkedve, s
szemeit merően, mozdulatlanul egy pontra szegezve.</p>
<p>– Engem hínak Júdásnak! Én vagyok a Júdás, a ki elárulta az
Urat! Szegény Júdás! minek árultad te el a te Uradat. Hiszen más is
el tudta volna azt árulni, s most nem te volnál a falu Júdása?</p>
<p>– Júdás! Júdás! Gyere ki Júdás! – ordított a tömeg odakint.</p>
<p>– Engem hívnak ki, de nem megyek. Semmi dolgom velük. Vajjon
miért hívnak? Hogy én árultam el? Köszönjék meg, hogy nekik nem
kellett ezt tenni, mert most ők volnának a Júdások. Én kiabálnám
rájuk: Júdás! Júdás! De nem kiabálnám ám, csak elgondolnám magamban
egyszer. Azután nem mondanám soha senkinek sem.</p>
<p>Egy kő repült be az ablakon, utána ordítás és kaczaj. Júdás!
Júdás!</p>
<p>– Itt nem tudok gondolkodni tovább a nagy lárma miatt, – szólt
rettegve az asszony. – Oda megyek a kályhasarokba, ott húzom meg
magamat, a hol nem talál a kő. De te, én Istenem, ott is
megtalálsz, oda is eljösz utánam. Úgy-e eljösz?</p>
<p>Leszállt az ágyról és a kályhasutba vonult, ott összehúzta magát
és összetette két kezét. Arczán a fásultság kegyetlen nyugalma;
könytelen szemeit tétovázva vitte egyik ablakról a másikra.
<span class="pagenum"><a name="Page_330" id=
"Page_330">-330-</a></span></p>
<p>– No most édes jó Istenem! No most kegyetlen bírám, jöjj ide!
Itt nem háborgat bennünket senki. Hadd beszéljünk együtt. Hadd
pereljek veled! Miért tetted rám azt a nagy keresztet? Miért tettél
ki magadnak mint egy tárgyat? Azt kivántad volna, hogy gyermekeimet
hagyjam el? A kis fiaimat áruljam el? Oda vessem a kegyetlen
fenevadaknak? A tűzbe, a Hinnonba? A kulcsot csak a pap bízta rám,
– gyarló földi ember; de a kis fiaimat te adtad nekem! Hát mondd
meg már most, melyiket kellett volna elárulnom a másikért, hogy
igaz maradhassak? Azt mondod, jobb az engedelmesség az áldozatnál;
de hát melyik az engedelmesség? Hiszen azt kerestem, azt kérdeztem
mindig! Mindig azt kerestem; ne haragudjál rám, hogy az én szegény
lelkem nem tudta kitalálni: melyik tetszik neked? De jobb, hogy meg
nem jelentetted, mert a két kis fiamat a te szavadra sem adtam
volna oda. Ha te kérted volna, neked oda adtam volna, de embernek
nem.</p>
<p>– Júdás! Júdás! – hangzott az ordítás és repült a kő.</p>
<p>– Úgy-e nem igaz, édes jó Istenem! Tégy csudát, intsd meg őket,
hogy ne mondjanak engem Júdásnak, mert én nem vagyok az. Nem adott
nekem pénzt senki. Te tudod legjobban: úgy-e nem adott senki,
senki?…</p>
<p>E pillanatban nagyobbik fiacskája jött be sírva. A nyakában egy
istráng. Keserves fuldoklások között panaszolta el, hogy egy
asszony vetette nyakába és azt mondta neki: Te Júdás-ivadék! vidd
<span class="pagenum"><a name="Page_331" id=
"Page_331">-331-</a></span> be ezt a kötelet a Júdás anyádhoz,
akaszsza fel magát.</p>
<p>Az asszony szelid gonddal leoldozta kis fia nyakáról a kötelet s
felemelte.</p>
<p>– Látod ezt, édes jó Istenem! Hát megérdemelte ezt az én szegény
életem? Vagy talán nem is élet ez az enyém, hanem csak mese. De a
mesében a ki szenved, utoljára boldog lesz. A te világodban pedig
nem így van, mert micsoda boldogságot várhatok én? Azt, hogy a kis
fiaimat Júdás-ivadéknak nevezzék. Ne nevezzék, mert felgyújtom a
falut. Nem gondolok vele, ha soha meg nem bocsátod is. De mégis nem
gyújtom fel, uram Isten, nem gyújtom fel: csak ezt az egyet bocsásd
meg!</p>
<p>– Júdás! Júdás!</p>
<p>– De te semmit sem felelsz nékem én teremtőm, én bírám! Messze
vagy tőlem? Nem hallod a féreg lélekzetét? Hát majd közelebb megyek
hozzád! Szemtől szemben! Ott ítélj meg engemet.</p>
<p>Indult kifelé.</p>
<p>– Hová mégy anyám?</p>
<p>– Megyek kis fiacskám az Istenhez, megkérdezem tőle: igazat
mondott-e a pap? Megkérdem tőle, ha megbocsátja-e?</p>
<p>Felment a padlásra, felvitte a kötelet is.</p>
<p class="center">*</p>
<p>A nap rég lement, a mézeskalácsos sátorok bevonták a
szárnyaikat, a csillagok felgyuladtak, mikor a bátyura elő mert
jönni házi rejtekéből. Egész <span class="pagenum"><a name=
"Page_332" id="Page_332">-332-</a></span> nap őrizte házát, hogy a
szentségtörő innep bűnéből valami szenny ne ragadjon rá, se háza
népére.</p>
<p>Első dolga volt felkeresni Patakékat. Patak István folyvást
aludt; a kis gyermekek egyike bölcsőjében, másik a szoba közepén.
Sírt mind a kettő.</p>
<p>– Hol van anyád, te gyerek?</p>
<p>– Elment az Istenhez, valamit kérdezni akart tőle, aztán még
most sem jött vissza.</p>
<p>Az öreg ember összecsapta a kezeit és ösztönszerűleg rohant a
padlásra.</p>
<p>Másik perczben a karjain hozta a lélektelen hullát. Nyakáról
úszott a kötél. A szép, szelíd arcz meg volt kékülve.</p>
<p>– Ember ne aludj! – ordított a vén ember. – Nézd, mit csinál én
velem ez az asszony.</p>
<p>Patak István felvetette szemeit s egy rémeletes kiáltás után
újra behunyta. Örökre.</p>
<p>Az ordító gyülevész betódult a házba. Könyörület és
szívtelenség, részvét és átok, fájdalom és káromlás vegyes
üvöltései töltötték be a kis lakot. Ez volt a szegény asszony
virrasztó éneke.</p>
<p>Aztán eljöttek a bírák. Azok elhatározták, hogy szentelt földbe
nem szabad temetni egy ilyen elkárhozott léleknek a testét, a kinek
nagyobb volt a bűne, hogysem megbocsáttatnék. – Ez volt a szegény
asszony búcsúztatója.</p>
<p>Azután begyűlt a közrend. Az azt határozta, hogy de bizony
nemcsak hogy a közönséges temetőbe, de még a falu határában sem;
mivel az ilyen gonosztevő holtteste miatt elverné a vetéseket a
jég, meg a sáska. Ez volt a szegény asszony siratója. <span class=
"pagenum"><a name="Page_333" id="Page_333">-333-</a></span></p>
<h2>VII.<br />
(Az utolsó szó.)</h2>
<p>Azután eljött a vármegye hóhéra és a szegény asszonyt eltemette
egy árokba, mely Somogy és Baranya vármegyéket elválasztja. – Ez
volt a szegény asszony temetése.</p>
<p>Azután eljött a monda, ráült a szegény asszony sírjára és
elmondotta nemzedékről-nemzedékre, hogy ott egy istentagadó
vallásáruló van elásva, a ki a maga bűneinek súlyát nem birta
elviselni és felkötötte magát. Eltemette a hóhér; az árokban
temette el, a mint érdemelte.</p>
<p>Ez a <i>Patak banya</i>.</p>
<p>Hiszen egy áruló nem is lehet egyéb, mint <i>banya</i>.</p>
<p>Ez az igazságszolgáltatás. Ez az utolsó szó ide alant.</p>
<p>Ez az utolsó szó?</p>
<p>A szegény asszony appellál ez ellen. Nincs egyéb óhajtása,
csakhogy az ő kis fiait ne nevezzék Júdás-ivadéknak. Elégtételt ád,
csak fiain könyörüljenek. Nem kiván egyebet tudni, csak azt, hogy
megbocsátja-e neki Isten? Erre kiván feleletet, miután
lelkiismerete nem tudott rá felelni…</p>
<p class="center">*</p>
<p>Néhány nap mulva a fiskus két álarczos haramiával találkozott
egy erdő mélyében. Lovát megállították, magát, kocsisát
lerántották, megkötözték, <span class="pagenum"><a name="Page_334"
id="Page_334">-334-</a></span> száját betömték, akkor felvetették a
kocsiderékba; a két haramia felült a kocsiba, s tüskön-bokron
keresztül visszahajtottak.</p>
<p>Késő estve érkeztek meg az erdő széléhez, melynek árkába a
szegény Ilona volt temetve.</p>
<p>Itt levették a fiskust és feloldozták.</p>
<p>– Állj egyenesen.</p>
<p>– Tudod ki van itt eltemetve?</p>
<p>– Az a szegény asszony, a kit te gázoltál össze.</p>
<p>– Tudod, hogyan halt meg?</p>
<p>– Tudod, ki temette el?</p>
<p>– Tudod, ki vagyok én?</p>
<p>A fiskus egy szót sem szólt. Az ember levette álarczát, a mi
fölösleges is volt; a fiskus úgyis felismerte a bátyura durva
hangját.</p>
<p>Egy mozdulatot tett, hogy mellen ragadja a vén embert, de az
öreg észrevette a szándékot.</p>
<p>– Ember! – szólt ásóját ütésre emelve, – nem birokra hoztalak én
ide, hanem számadásra. Itt van ez az ásó, ásd fel ezt a sírt. Ha
szót nem fogadsz, összedarabollak.</p>
<p>A fiskus szó nélkül kezdett ásni, s nemsokára előfehéredett a
rögök alól a szegény asszony patyolat ruhája.</p>
<p>– Megállj! – szólt az öreg reszkető hangon, – a többi nem a te
dolgod.</p>
<p>Maga lépett a gödörhöz, gyöngéden elhárítgatta a göröngyöket, s
a hullát kiemelte a szomorú üregből. A másik ezalatt a bokorból egy
festetlen koporsót húzott elő. Abban elhelyezték a testet s a
fedelet rászögezték. <span class="pagenum"><a name="Page_335" id=
"Page_335">-335-</a></span></p>
<p>Azután ugyanazon bokorból előhúztak egy petrenczerudat, abba
belefűztek két kötelet, s a két kötélbe elhelyezték a koporsót.</p>
<p>Az öreg intett a fiskusnak, a ki az intést megértette s
gépszerűen fogta meg a rúd egyik végét s emelte fel a koporsót, a
szerint, a mint az öreg ember társa cselekedett.</p>
<p>– Levedd a kalapodat, te isten-ostora! – rivallt az öreg, öklét
emelve a fiskusra, – mert most szentet viszesz.</p>
<p>A fiskus levette kalapját s úgy vitte görnyedve a koporsót a
fiatal emberrel. Az öreg ember a koporsó mellett a fiskus oldalán
lépdegélt csendesen, lehajtott fővel, kúszált hajjal, halkan
zokogva.</p>
<p>A temetőbe értek. Ott újra parancsolta az öreg a fiskusnak, hogy
ásson.</p>
<p>– Tudod, ki fekszik itt?</p>
<p>– Az a szegény ember, a kit semmivé tettél.</p>
<p>A fiskus ásott.</p>
<p>Mikor az ásó megakadt a Patak István koporsójába, az öreg
félrerántotta a fiskust s egy kötél segélyével kiemelték a
koporsót.</p>
<p>Azután leszállott a sírba s pandalt ásott. Oda behelyezték
Ilonát férje jobbjára, azután visszabocsátották Patak István
koporsóját.</p>
<p>Eltemették mind a kettőt együvé.</p>
<p>– Most már számoljunk uram! vissza megyünk, a honnét
eljöttünk.</p>
<p>Az erdősaroknál a kiásott gödör szélén újra megállapodtak.
<span class="pagenum"><a name="Page_336" id=
"Page_336">-336-</a></span></p>
<p>Az öreg ember egy csomó kötelet vett elő szűre ujjából s a
fiskus szeme elé tartotta.</p>
<p>– Látod mi ez?</p>
<p>– Látom, – felelt az komoran.</p>
<p>– Tudod micsoda?</p>
<p>A fiskus hallgatott.</p>
<p>– Az az istráng, a mivel az az asszony kivégezte magát… Tudsz-e
imádkozni?</p>
<p>Semmi felelet.</p>
<p>– Tudsz-e imádkozni, ember? – mennydörgött az öreg. – Ha tudsz,
hát csak fogj hozzá, még most van rá idő. Sírod szélén állasz…
Mondjad: Mi atyánk…</p>
<p>Öntudatlanul mondta utána:</p>
<p>«Mi atyánk Isten?»</p>
<p>– Térdre fenevad! térdre! úgy imádkozzál. Verd a melledet… «Mi
atyánk…»</p>
<p>A fiskus engedelmesen utána mondta mind azt, a mit az öreg
diktált.</p>
<p>Az ima közepén már nem várta, hogy mondják előtte. Mondotta
maga, gyorsan, ész nélkül:</p>
<p>«És bocsásd meg a mi vétkeinket, miképpen mennyben, azonképpen
itt e földön is. A mi kenyerünket mindennapit add meg nékünk ma. És
bocsásd meg a mi vétkeinket, miképpen mennyben azonképpen itt a
földön is. A mi kenyerünket, mindennapit add meg minékünk ma. És
bocsásd meg a mi vétkeinket <i>miképpen menny</i>…»</p>
<p>Izzadt, rettegett, fogai vaczogtak. Oly hosszú most ez a rövid
imádság. Nem akar vége lenni. Bárcsak ne lenne vége az éjjel. Majd
addig valaki jön… <span class="pagenum"><a name="Page_337" id=
"Page_337">-337-</a></span></p>
<p>A vén ember türelmetlenül rivallt rá:</p>
<p>«Miképpen mi is megbocsátunk…»</p>
<p>«Miképpen mi is megbocsátunk ellenünk vétetteknek…»</p>
<p>Az imának mindjárt vége lesz.</p>
<p>Az öreg felemelte az ásót; a fiskus állati ordítással ugrott fel
s megragadta a vén ember kezét.</p>
<p>– Oh, ha hisztek Istent, ne öljetek meg!</p>
<p>A vén ember durva erővel lökte el magától a nyomorultat, hogy
hanyatt esett a kihányt földre. Azután odalépett hozzá, – sáros
bocskorával hasára hágott, s az ásó élét szívének szegezte…</p>
<p>– Hát hiszesz te Istent? – – –</p>
<p>– Hiszek, hiszek, hiszek, hiszek! – szólt az összekulcsolt
kezekkel.</p>
<p>– Az ördögök is hisznek! – mormogott az öreg – és rettegnek
tőle. Hát te rettegsz-e?</p>
<p>– Rettegek, rettegek, igen rettegek – –</p>
<p>– Éppen mint az ördögök. Hát hiszed te azt, hogy az Isten
megfizet?</p>
<p>– Hiszem, hiszem, hiszem! – – –</p>
<p>– Melyik világon? Ezen, vagy a másikon?</p>
<p>– Ezen a világon!</p>
<p>– Hazudsz ember! – s a fiskus felordított, mikor az ásó élét e
szóra szivének feszülni érezte.</p>
<p>– Hazudsz ember! ha az igaz volna, akkor az a szegény asszony
most is élne, te pedig már lógnál.</p>
<p>– Jaj, jaj, nem ezen a világon, nem ezen a világon. A másikon,
az örökkévalón.</p>
<p>– Én is azt hiszem. Hát nem is avatkozom ő <span class=
"pagenum"><a name="Page_338" id="Page_338">-338-</a></span> szent
felsége tanácsába. Meg akartalak ölni ember, de nem öllek meg.
Szégyen volna, ha én nem hinnék Istenben, mikor még te is hiszesz.
Legyen az övé a bosszúállás; ez úgy is kicsiny volna, a mit én
állanék helyette. Állj fel, nézz a szemem közé, nézz meg jól.
Ismersz-e engem?</p>
<p>– Jaj, jaj, nem ismerem kelmedet Péter bátyura! Sohasem láttam
kelmedet.</p>
<p>– Most is hazudsz. Ez is az Isten büntetése rajtad, hogy nem
mersz igazat mondani. Én vagyok a vén Csősz Péter. Eredj! nem kell
az életed. Ha neked kell az enyém, hát otthon találsz mindenkor.
Fel is akasztathatsz. Ne ez az ásó, ne ez a kötél is. Csinálj vele
a mit akarsz… Az erdőben a kocsid, eredj haza…</p>
<p>Az öreg ott hagyta a fiskust s hazatért fiával együtt. A fiskus
ott állott az üres sír fölött az ásóra támaszkodva, s nézett
utánuk.</p>
<p>Mikor már nem látta őket, akkor a kötelet belé akasztotta
nyakába, kétszer körül kerítette, megkötötte csokorra, hogy a két
vége a mellén fityegett le; azután marokra fogta az ásót s elkezdte
vele a sírt betemetni. Mikor azt betemette, akkor kezdte behúzni az
egész hosszú árkot az erdőszél hosszában. A felhányt földet
egyengette, taposta, igazgatta, mint a sírokat szokás.</p>
<p>Erővel kellett onnan elhurczolni.</p>
<p>Meg volt őrülve.</p>
<p>Az uri ruha nem sokára lefoszlott róla; elhagyott, elvesztett
mindent, csak a kezében maradt ásót és a nyaka körül tekert kötelet
őrizte gondosan. Ha <span class="pagenum"><a name="Page_339" id=
"Page_339">-339-</a></span> el akarták tőle venni, sírt mint a
gyermek. Ne vegyék el tőle, mert az az ő kenyere.</p>
<div class="figcenter" style="width: 369px;"><a href=
"images/i016hq.jpg"><img src="images/i016.jpg" alt=
"Nyakában a kötél, vállán az ásó…" title=
"Nyakában a kötél, vállán az ásó…" /></a>
<p class="caption">Nyakában a kötél, vállán az ásó…</p>
</div>
<p>Azzal járt házról-házra, templomajtókba, temetőbe és az
erdőszélre; – a hol árok volt, azt behúzta, a hol nem volt, ott
sírt kezdett ásni, mindenütt, folyvást imádkozva:</p>
<p>«És bocsásd meg a mi vétkeinket, miképpen mennyben, azonképpen
itt a földön is. A mi mindennapi kenyerünket add meg minékünk ma.
És bocsásd meg a mi vétkeinket, miképpen mennyben, azonképpen itt a
földön is…»</p>
<p>Megvénül, állát kiveri, arczát benövi a szakáll, hogy csak két
buja szeme villog ki közüle.</p>
<p>Nyakában a kötél, vállán az ásó, ajkán az imádság:</p>
<p>«És bocsásd meg a mi vétkeinket, miképpen mennyben…»</p>
<p>Megbocsátja-e? Neki?</p>
<p>A szegény Ilona azt felelné:</p>
<p>Meg.</p>
<hr class="chap" />
<div class="chapter"></div>
<div class="footnotes">
<h2>Lábjegyzetek.</h2>
<div class="footnote">
<p><a name="Footnote_1" id="Footnote_1"></a> <a href=
"#FNanchor_1"><span class="label">1)</span></a> Úgy van!
<i>Testesületileg</i>. Mert ha az <i>egy</i>ből «egyesület»-et
formált a reactio, a <i>test</i>ből is «testesület»-et várunk.
Következetesek legyünk.</p>
</div>
</div>
<hr class="chap" />
<div class="chapter"></div>
<p><span class="pagenum"><a name="Page_340" id=
"Page_340">-340-</a></span></p>
<p><span class="pagenum"><a name="Page_341" id="Page_341"><br />
-341-</a></span></p>
<h2>TARTALOM.</h2>
<ul class="TOC">
<li>BAKSAY SÁNDOR. Irta <i>Mikszáth Kálmán</i> <span class=
"ralign"><a href="#Page_V">V</a></span></li>
<li>PUSZTAI TALÁLKOZÁS <span class="ralign"><a href=
"#Page_1">1</a>–214</span></li>
<li>PATAK BANYA <span class="ralign"><a href=
"#Page_215">215</a></span></li>
<li><span class="roman">I.</span> <span class="ralign"><a href=
"#Page_217">217</a></span></li>
<li><span class="roman">II.</span> Fatemplomok <span class=
"ralign"><a href="#Page_239">239</a></span></li>
<li><span class="roman">III.</span> Artikuláris világ <span class=
"ralign"><a href="#Page_251">251</a></span></li>
<li><span class="roman">IV.</span> Példab. XXX. 24… <span class=
"ralign"><a href="#Page_270">270</a></span></li>
<li><span class="roman">V.</span> Isten azt is megbocsátja
<span class="ralign"><a href="#Page_301">301</a></span></li>
<li><span class="roman">VI.</span> De hát igazán megbocsátja-e?
<span class="ralign"><a href="#Page_328">328</a></span></li>
<li><span class="roman">VII</span> Az utolsó szó <span class=
"ralign"><a href="#Page_333">333</a></span></li>
</ul>
<p><span class="pagenum"><a name="Page_342" id=
"Page_342">-342-</a></span></p>
<p><span class="pagenum"><a name="Page_343" id="Page_343"><br />
-343-</a></span></p>
<h2>KÉPJEGYZÉK.</h2>
<ul class="TOC">
<li>1. Baksay Sándor arczképe <span class="ralign"><a href=
"#Page_II">II</a></span></li>
</ul>
<p class="center"><i>Pusztai találkozás.</i></p>
<ul class="TOC">
<li>2. – Ennek megírtam az útlevelet <span class="ralign"><a href=
"#Page_18">18</a></span></li>
<li>3. Megigérte neki, hogy ha máskor eljön, vőlegényt hoz
<span class="ralign"><a href="#Page_34">34</a></span></li>
<li>4. Az öreg asszony fogta a tollat <span class="ralign"><a href=
"#Page_44">44</a></span></li>
<li>5. Dombay Máté <span class="ralign"><a href=
"#Page_75">75</a></span></li>
<li>6. – Ha megengedi, bevégzem munkámat <span class=
"ralign"><a href="#Page_84">84</a></span></li>
<li>7. … az egész gazdag síkságot áttekinthette <span class=
"ralign"><a href="#Page_108">108</a></span></li>
<li>8. Ihárosi halkan tudatta a lelkészszel a jelenet okát
<span class="ralign"><a href="#Page_120">120</a></span></li>
<li>9. – Hát ebből mi lészen? <span class="ralign"><a href=
"#Page_145">145</a></span></li>
<li>10. – Kegyed nem fél a naptól <span class="ralign"><a href=
"#Page_165">165</a></span></li>
<li>11. – Vigye hát ezt is! <span class="ralign"><a href=
"#Page_201">201</a></span></li>
</ul>
<p class="center"><i>Patak banya.</i></p>
<ul class="TOC">
<li>12. Tekintetével elkisérte <span class="ralign"><a href=
"#Page_234">234</a></span></li>
<li>13. Felragadta a nehéz kulcsot <span class="ralign"><a href=
"#Page_269">269</a></span></li>
<li>14. … vörös orczájáról most is törülgeti az olympusi port
<span class="ralign"><a href="#Page_285">285</a></span></li>
<li>15. – Óh szűz anya! Könyörülj rajtam <span class=
"ralign"><a href="#Page_323">323</a></span></li>
<li>16. Nyakában a kötél, vállán az ásó <span class=
"ralign"><a href="#Page_339">339</a></span></li>
</ul>
<hr class="chap" />
<div class="chapter"></div>
<div class="transnote">
<p class="center"><span class="caption">Javítások.</span></p>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table summary="Javítások">
<tr>
<td class="tdr"><a href="#Page_19">19</a></td>
<td>szép számma</td>
<td>szép számmal</td>
</tr>
<tr>
<td class="tdr"><a href="#Page_21">21</a></td>
<td>Csah várjon</td>
<td>Csak várjon</td>
</tr>
<tr>
<td class="tdr"><a href="#Page_25">25</a></td>
<td>ipedg mi</td>
<td>pedig mi</td>
</tr>
<tr>
<td class="tdr"><a href="#Page_39">39</a></td>
<td>midőn Iharosi</td>
<td>midőn Ihárosi</td>
</tr>
<tr>
<td class="tdr"><a href="#Page_62">62</a></td>
<td>beleegyezését…</td>
<td>beleegyezését…»</td>
</tr>
<tr>
<td class="tdr"><a href="#Page_96">96</a></td>
<td>vizsgálván az atyákar</td>
<td>vizsgálván az atyákat</td>
</tr>
<tr>
<td class="tdr"><a href="#Page_119">119</a></td>
<td>vállain kereszül</td>
<td>vállain keresztül</td>
</tr>
<tr>
<td class="tdr"><a href="#Page_161">161</a></td>
<td>bogy hivatalát</td>
<td>hogy hivatalát</td>
</tr>
<tr>
<td class="tdr"><a href="#Page_161">161</a></td>
<td>számmal…</td>
<td>számmal…»</td>
</tr>
<tr>
<td class="tdr"><a href="#Page_184">184</a></td>
<td>világos, bogy</td>
<td>világos, hogy</td>
</tr>
<tr>
<td class="tdr"><a href="#Page_210">210</a></td>
<td>menyecsket a ki</td>
<td>menyecske, a ki</td>
</tr>
<tr>
<td class="tdr"><a href="#Page_231">231</a></td>
<td>Ez rolt</td>
<td>Ez volt</td>
</tr>
<tr>
<td class="tdr"><a href="#Page_240">240</a></td>
<td>elfogadjátok-e?</td>
<td>elfogadjátok-e?»</td>
</tr>
<tr>
<td class="tdr"><a href="#Page_258">258</a></td>
<td>ablakokkkal</td>
<td>ablakokkal</td>
</tr>
<tr>
<td class="tdr"><a href="#Page_260">260</a></td>
<td>vastap nádpálczát</td>
<td>vastag nádpálczát</td>
</tr>
<tr>
<td class="tdr"><a href="#Page_261">261</a></td>
<td>háborgatásokről</td>
<td>háborgatásokról</td>
</tr>
<tr>
<td class="tdr"><a href="#Page_291">291</a></td>
<td>reggeltől ettig</td>
<td>reggeltől estig</td>
</tr>
<tr>
<td class="tdr"><a href="#Page_292">292</a></td>
<td>lehajtotta fejél</td>
<td>lehajtotta fejét</td>
</tr>
<tr>
<td class="tdr"><a href="#Page_318">318</a></td>
<td>azóta a btró</td>
<td>azóta a bíró</td>
</tr>
<tr>
<td class="tdr"><a href="#Page_337">337</a></td>
<td>vétetteknek…</td>
<td>vétetteknek…»</td>
</tr>
</table>
</div>
<div style='display:block; margin-top:4em'>*** END OF THE PROJECT GUTENBERG EBOOK PUSZTAI TALÁLKOZÁS; PATAK BANYA ***</div>
<div style='text-align:left'>

<div style='display:block; margin:1em 0'>
Updated editions will replace the previous one&#8212;the old editions will
be renamed.
</div>

<div style='display:block; margin:1em 0'>
Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg&#8482; electronic works to protect the PROJECT GUTENBERG&#8482;
concept and trademark. Project Gutenberg is a registered trademark,
and may not be used if you charge for an eBook, except by following
the terms of the trademark license, including paying royalties for use
of the Project Gutenberg trademark. If you do not charge anything for
copies of this eBook, complying with the trademark license is very
easy. You may use this eBook for nearly any purpose such as creation
of derivative works, reports, performances and research. Project
Gutenberg eBooks may be modified and printed and given away--you may
do practically ANYTHING in the United States with eBooks not protected
by U.S. copyright law. Redistribution is subject to the trademark
license, especially commercial redistribution.
</div>

<div style='margin:0.83em 0; font-size:1.1em; text-align:center'>START: FULL LICENSE<br />
<span style='font-size:smaller'>THE FULL PROJECT GUTENBERG LICENSE<br />
PLEASE READ THIS BEFORE YOU DISTRIBUTE OR USE THIS WORK</span>
</div>

<div style='display:block; margin:1em 0'>
To protect the Project Gutenberg&#8482; mission of promoting the free
distribution of electronic works, by using or distributing this work
(or any other work associated in any way with the phrase &#8220;Project
Gutenberg&#8221;), you agree to comply with all the terms of the Full
Project Gutenberg&#8482; License available with this file or online at
www.gutenberg.org/license.
</div>

<div style='display:block; font-size:1.1em; margin:1em 0; font-weight:bold'>
Section 1. General Terms of Use and Redistributing Project Gutenberg&#8482; electronic works
</div>

<div style='display:block; margin:1em 0'>
1.A. By reading or using any part of this Project Gutenberg&#8482;
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg&#8482; electronic works in your
possession. If you paid a fee for obtaining a copy of or access to a
Project Gutenberg&#8482; electronic work and you do not agree to be bound
by the terms of this agreement, you may obtain a refund from the person
or entity to whom you paid the fee as set forth in paragraph 1.E.8.
</div>

<div style='display:block; margin:1em 0'>
1.B. &#8220;Project Gutenberg&#8221; is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg&#8482; electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg&#8482; electronic works if you follow the terms of this
agreement and help preserve free future access to Project Gutenberg&#8482;
electronic works. See paragraph 1.E below.
</div>

<div style='display:block; margin:1em 0'>
1.C. The Project Gutenberg Literary Archive Foundation (&#8220;the
Foundation&#8221; or PGLAF), owns a compilation copyright in the collection
of Project Gutenberg&#8482; electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg&#8482; mission of promoting
free access to electronic works by freely sharing Project Gutenberg&#8482;
works in compliance with the terms of this agreement for keeping the
Project Gutenberg&#8482; name associated with the work. You can easily
comply with the terms of this agreement by keeping this work in the
same format with its attached full Project Gutenberg&#8482; License when
you share it without charge with others.
</div>

<div style='display:block; margin:1em 0'>
1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg&#8482; work. The Foundation makes no
representations concerning the copyright status of any work in any
country other than the United States.
</div>

<div style='display:block; margin:1em 0'>
1.E. Unless you have removed all references to Project Gutenberg:
</div>

<div style='display:block; margin:1em 0'>
1.E.1. The following sentence, with active links to, or other
immediate access to, the full Project Gutenberg&#8482; License must appear
prominently whenever any copy of a Project Gutenberg&#8482; work (any work
on which the phrase &#8220;Project Gutenberg&#8221; appears, or with which the
phrase &#8220;Project Gutenberg&#8221; is associated) is accessed, displayed,
performed, viewed, copied or distributed:
</div>

<blockquote>
  <div style='display:block; margin:1em 0'>
    This eBook is for the use of anyone anywhere in the United States and most
    other parts of the world at no cost and with almost no restrictions
    whatsoever. You may copy it, give it away or re-use it under the terms
    of the Project Gutenberg License included with this eBook or online
    at <a href="https://www.gutenberg.org">www.gutenberg.org</a>. If you
    are not located in the United States, you will have to check the laws
    of the country where you are located before using this eBook.
  </div>
</blockquote>

<div style='display:block; margin:1em 0'>
1.E.2. If an individual Project Gutenberg&#8482; electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase &#8220;Project
Gutenberg&#8221; associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg&#8482;
trademark as set forth in paragraphs 1.E.8 or 1.E.9.
</div>

<div style='display:block; margin:1em 0'>
1.E.3. If an individual Project Gutenberg&#8482; electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg&#8482; License for all works
posted with the permission of the copyright holder found at the
beginning of this work.
</div>

<div style='display:block; margin:1em 0'>
1.E.4. Do not unlink or detach or remove the full Project Gutenberg&#8482;
License terms from this work, or any files containing a part of this
work or any other work associated with Project Gutenberg&#8482;.
</div>

<div style='display:block; margin:1em 0'>
1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg&#8482; License.
</div>

<div style='display:block; margin:1em 0'>
1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg&#8482; work in a format
other than &#8220;Plain Vanilla ASCII&#8221; or other format used in the official
version posted on the official Project Gutenberg&#8482; website
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original &#8220;Plain
Vanilla ASCII&#8221; or other form. Any alternate format must include the
full Project Gutenberg&#8482; License as specified in paragraph 1.E.1.
</div>

<div style='display:block; margin:1em 0'>
1.E.7. Do not charge a fee for access to, viewing, displaying,
performing, copying or distributing any Project Gutenberg&#8482; works
unless you comply with paragraph 1.E.8 or 1.E.9.
</div>

<div style='display:block; margin:1em 0'>
1.E.8. You may charge a reasonable fee for copies of or providing
access to or distributing Project Gutenberg&#8482; electronic works
provided that:
</div>

<div style='margin-left:0.7em;'>
    <div style='text-indent:-0.7em'>
        &bull; You pay a royalty fee of 20% of the gross profits you derive from
        the use of Project Gutenberg&#8482; works calculated using the method
        you already use to calculate your applicable taxes. The fee is owed
        to the owner of the Project Gutenberg&#8482; trademark, but he has
        agreed to donate royalties under this paragraph to the Project
        Gutenberg Literary Archive Foundation. Royalty payments must be paid
        within 60 days following each date on which you prepare (or are
        legally required to prepare) your periodic tax returns. Royalty
        payments should be clearly marked as such and sent to the Project
        Gutenberg Literary Archive Foundation at the address specified in
        Section 4, &#8220;Information about donations to the Project Gutenberg
        Literary Archive Foundation.&#8221;
    </div>

    <div style='text-indent:-0.7em'>
        &bull; You provide a full refund of any money paid by a user who notifies
        you in writing (or by e-mail) within 30 days of receipt that s/he
        does not agree to the terms of the full Project Gutenberg&#8482;
        License. You must require such a user to return or destroy all
        copies of the works possessed in a physical medium and discontinue
        all use of and all access to other copies of Project Gutenberg&#8482;
        works.
    </div>

    <div style='text-indent:-0.7em'>
        &bull; You provide, in accordance with paragraph 1.F.3, a full refund of
        any money paid for a work or a replacement copy, if a defect in the
        electronic work is discovered and reported to you within 90 days of
        receipt of the work.
    </div>

    <div style='text-indent:-0.7em'>
        &bull; You comply with all other terms of this agreement for free
        distribution of Project Gutenberg&#8482; works.
    </div>
</div>

<div style='display:block; margin:1em 0'>
1.E.9. If you wish to charge a fee or distribute a Project
Gutenberg&#8482; electronic work or group of works on different terms than
are set forth in this agreement, you must obtain permission in writing
from the Project Gutenberg Literary Archive Foundation, the manager of
the Project Gutenberg&#8482; trademark. Contact the Foundation as set
forth in Section 3 below.
</div>

<div style='display:block; margin:1em 0'>
1.F.
</div>

<div style='display:block; margin:1em 0'>
1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg&#8482; collection. Despite these efforts, Project Gutenberg&#8482;
electronic works, and the medium on which they may be stored, may
contain &#8220;Defects,&#8221; such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.
</div>

<div style='display:block; margin:1em 0'>
1.F.2. LIMITED WARRANTY, DISCLAIMER OF DAMAGES - Except for the &#8220;Right
of Replacement or Refund&#8221; described in paragraph 1.F.3, the Project
Gutenberg Literary Archive Foundation, the owner of the Project
Gutenberg&#8482; trademark, and any other party distributing a Project
Gutenberg&#8482; electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.
</div>

<div style='display:block; margin:1em 0'>
1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.
</div>

<div style='display:block; margin:1em 0'>
1.F.4. Except for the limited right of replacement or refund set forth
in paragraph 1.F.3, this work is provided to you &#8216;AS-IS&#8217;, WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.
</div>

<div style='display:block; margin:1em 0'>
1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.
</div>

<div style='display:block; margin:1em 0'>
1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg&#8482; electronic works in
accordance with this agreement, and any volunteers associated with the
production, promotion and distribution of Project Gutenberg&#8482;
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg&#8482; work, (b) alteration, modification, or
additions or deletions to any Project Gutenberg&#8482; work, and (c) any
Defect you cause.
</div>

<div style='display:block; font-size:1.1em; margin:1em 0; font-weight:bold'>
Section 2. Information about the Mission of Project Gutenberg&#8482;
</div>

<div style='display:block; margin:1em 0'>
Project Gutenberg&#8482; is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.
</div>

<div style='display:block; margin:1em 0'>
Volunteers and financial support to provide volunteers with the
assistance they need are critical to reaching Project Gutenberg&#8482;&#8217;s
goals and ensuring that the Project Gutenberg&#8482; collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg&#8482; and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at www.gutenberg.org.
</div>

<div style='display:block; font-size:1.1em; margin:1em 0; font-weight:bold'>
Section 3. Information about the Project Gutenberg Literary Archive Foundation
</div>

<div style='display:block; margin:1em 0'>
The Project Gutenberg Literary Archive Foundation is a non-profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation&#8217;s EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state&#8217;s laws.
</div>

<div style='display:block; margin:1em 0'>
The Foundation&#8217;s business office is located at 809 North 1500 West,
Salt Lake City, UT 84116, (801) 596-1887. Email contact links and up
to date contact information can be found at the Foundation&#8217;s website
and official page at www.gutenberg.org/contact
</div>

<div style='display:block; font-size:1.1em; margin:1em 0; font-weight:bold'>
Section 4. Information about Donations to the Project Gutenberg Literary Archive Foundation
</div>

<div style='display:block; margin:1em 0'>
Project Gutenberg&#8482; depends upon and cannot survive without widespread
public support and donations to carry out its mission of
increasing the number of public domain and licensed works that can be
freely distributed in machine-readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.
</div>

<div style='display:block; margin:1em 0'>
The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular state
visit <a href="https://www.gutenberg.org/donate/">www.gutenberg.org/donate</a>.
</div>

<div style='display:block; margin:1em 0'>
While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.
</div>

<div style='display:block; margin:1em 0'>
International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.
</div>

<div style='display:block; margin:1em 0'>
Please check the Project Gutenberg web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate
</div>

<div style='display:block; font-size:1.1em; margin:1em 0; font-weight:bold'>
Section 5. General Information About Project Gutenberg&#8482; electronic works
</div>

<div style='display:block; margin:1em 0'>
Professor Michael S. Hart was the originator of the Project
Gutenberg&#8482; concept of a library of electronic works that could be
freely shared with anyone. For forty years, he produced and
distributed Project Gutenberg&#8482; eBooks with only a loose network of
volunteer support.
</div>

<div style='display:block; margin:1em 0'>
Project Gutenberg&#8482; eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.
</div>

<div style='display:block; margin:1em 0'>
Most people start at our website which has the main PG search
facility: <a href="https://www.gutenberg.org">www.gutenberg.org</a>.
</div>

<div style='display:block; margin:1em 0'>
This website includes information about Project Gutenberg&#8482;,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.
</div>

</div>

</body>
</html>
